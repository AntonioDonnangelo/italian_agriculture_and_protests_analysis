"Autore","Data","Edizione","Titolo","Sottotitolo","Testo"
"Redazione","28 novembre 2023 09:43","anconatoday","Trattori in piazza e sbandieratori, agricoltori a Corinaldo per la Giornata del Ringraziamento di Coldiretti Ancona","È il modo con il quale gli agricoltori della Coldiretti partecipano alla Giornata del Ringraziamento, la tradizionale festa che rinnova l’antica tradizione rurale attraverso la quale i contadini rendevano grazie per i frutti raccolti nel corso dell’annata agricola passata e pregavano per quella a venire","['CORINALDO - Una sfilata di trattori pronti per essere benedetti e i frutti della terra portato in dono. È il modo con il quale gli agricoltori della Coldiretti partecipano alla Giornata del Ringraziamento, la tradizionale festa che rinnova l’antica tradizione rurale attraverso la quale i contadini rendevano grazie per i frutti raccolti nel corso dell’annata agricola passata e pregavano per quella a venire. Quest’anno la Federazione provinciale di Ancona ha scelto Corinaldo. Appuntamento, dunque, domenica 3 dicembre alla Chiesa Collegiata San Francesco di Assisi.', 'Trattori e mezzi agricoli partiranno alle 9 dalla sede del Consorzio agrario e sfileranno per le vie cittadine fino a raggiungere la chiesa dove, alle 10, sarà celebrata la messa. Durante l’offertorio i contadini porteranno all’altare in dono ortaggi, pane, vino e frutta, il simbolo del loro lavoro. Nata nel 1951 per intuizione della Coldiretti, è stata fatta propria nel 1975 dalla CEI che l’ha inserita nel calendario liturgico, la Giornata del Ringraziamento ha origini molto antiche. Novembre è tradizionalmente un mese di transizione. Terminata la vendemmia, la raccolta delle olive ed effettuate le semine invernali, era il periodo in cui cessavano, venivano rinnovati i contratti agrari e ci si preparava ad affrontare l’inverno. Al termine della cerimonia, verso le 11, trattori e mezzi agricoli saranno passati in rassegna e benedetti da don Luigi Imperio, parroco di San Francesco. La mattinata terminerà con lo spettacolo degli sbandieratori del gruppo “Araba Fenice”.']"
