"Autore","Data","Edizione","Titolo","Sottotitolo","Testo"
"Redazione","13 marzo 2024 13:21","ravennatoday","Si parla di Europa e agricoltura a Brisighella con Paolo De Castro (Pd)","""Ignorare le richieste e le istanze di agricoltori e produttori, etichettandoli superficialmente come movimenti estremisti, sarebbe l'ennesimo errore"", afferma l'eurodeputato","['""Se pur sembra essere scemata la protesta dei Trattori, il malcontento del settore primario rimane acuto ed il tema agricoltura rimane centrale nel dibattito pubblico in vista delle prossime elezioni europee e amministrative"". Lo afferma il Partito Democratico di Brisighella che per venerdì 22 marzo, ore 18, ha organizzato un incontro con Paolo De Castro, eurodeputato PD, membro della commissione per l\'agricoltura e lo sviluppo rurale e per due volte ministro dell’Agricoltura. L’incontro sarà aperto al pubblico e si terrà presso la Sala Ambra in Via Baruzzi 11 a Brisighella.', ""Secondo De Castro, per uscire da questa situazione, serve recuperare il dialogo con la categoria: “Ignorare le richieste e le istanze di agricoltori e produttori, etichettandoli superficialmente come movimenti estremisti, sarebbe l'ennesimo errore – spiega –. Abbiamo infatti la possibilità di mettere in campo nuove opportunità. Per la prima volta nella storia abbiamo avuto la sensazione che la Commissione Europea è nemica dell’agricoltura. Al contrario il mondo agricolo ha bisogno del sostegno dell’Europa.”"", 'Tra i vari temi si parlerà di garanzia di un reddito adeguato per i produttori, di rafforzamento del ruolo dei consorzi, di protezione on line dei prodotti, di blocco a imitazioni e maggiori tutele per il made in Italy, di maggiore qualità del cibo e di maggiore sostenibilità. Ci sarà un focus sul nuovo Regolamento europeo sulle indicazioni geografiche DOP e IGP che entrerà in vigore da aprile: un testo unico della qualità europea che mette assieme tutte le produzioni certificate, mondo del vino, prodotti agricoli e alimentari.', '', 'Questo nuovo regolamento, del quale De Castro è stato relatore nella plenaria di Strasburgo, ""è un successo per tutti i Paesi europei, e in modo particolare per i paesi del Sud dell\'Europa ove c\'è una grandissima attenzione verso queste produzioni e indicazioni geografiche che, ribadiamolo, non sono più curiosità gastronomiche ma un vero e proprio asset dell\'economia agroalimentare: circa 80 miliardi di euro di fatturato, tante possibilità occupazionali, di sviluppo e di crescita con tempi certi per le modifiche dei disciplinari, attività promozione del turismo e contrasto rafforzato all’italian sounding. Un tema - concludono dal Pd - che ha ricadute concrete sull’economia locale del nostro territorio ed in particolare di quello brisighellese che ha nell’agricoltura e nel turismo i motori del suo sviluppo grazie alle sue produzioni certificate di altissima qualità"".']"
