"Autore","Data","Edizione","Titolo","Sottotitolo","Testo"
"Giu.Ma.","30 novembre 2023 17:15","sondriotoday","E' arrivata la neve in provincia di Sondrio: mobilitati i trattori spazzaneve","Grande disponibilità dei mezzi degli agricoltori, attivi sin dalle prime ore di questa mattina","['Scatta l’allerta per i trattori degli agricoltori della Coldiretti, pronti a entrare in azione per pulire le strade dalla neve e per la distribuzione del sale contro il pericolo del gelo. Lo rende noto la Coldiretti provinciale, precisando che le “lame” spazzaneve e i mezzi agricoli spargisale sono entrati in funzione lungo l’intera asta valtellinese, da Morbegno al Tiranese e all’Alta Valle dove la nevicata è stata più fitta: così anche in alcune aree confinanti del bresciano e della bergamasca.', 'In Alta Valtellina - precisa Coldiretti Sondrio - trattori sono stati mobilitati già dalla prima mattinata, operativi come spalaneve in diversi comuni e in particolare tra Teglio e Bormio. Mezzi in azione anche in Basse Valle e nelle altre province dell’alta Lombardia, tra Varese, Como e Lecco, dove gli agricoltori sono stati impegnati sulle strade soprattutto per il contrasto al gelo, con lo spargimento di sale e sabbia.', 'I mezzi agricoli sono importanti per consentire la circolazione anche nelle aree più interne e difficili - sottolinea la Coldiretti provinciale -. La possibilità di utilizzare anche i trattori messi a disposizione dagli imprenditori delle campagne garantisce la viabilità e scongiura il rischio di isolamento delle abitazioni soprattutto nelle aree più impervie e montane, grazie alla maggiore tempestività di intervento.', 'Un’attività importante - conclude la Coldiretti - anche per garantire gli approvvigionamenti alimentari agli animali nelle stalle.', '']"
