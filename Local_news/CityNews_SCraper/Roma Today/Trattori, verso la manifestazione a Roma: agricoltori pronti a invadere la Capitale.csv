"Autore","Data","Edizione","Titolo","Sottotitolo","Testo"
"Redazione","07 febbraio 2024 06:35","romatoday","Trattori, verso la manifestazione a Roma: agricoltori pronti a invadere la Capitale","Fumata bianca dopo l'incontro con prefetto e questore. Fais: ""Situazione molto positiva""","['Fumata bianca dopo l\'incontro fra i rappresentanti degli agricoltori con prefetto e questore. I trattori sono pronti a invadere la Capitale. Si va infatti verso una grande manifestazione venerdì a Roma anche se non c\'è ancora certezza sui tempi e sulle modalità. È quanto emerge al termine dell\'incontro tra i rappresentanti degli agricoltori che si sono recati ad incontrare il questore e il prefetto di Roma. ""La situazione è molto positiva. Domani (oggi ndr) definiamo il tutto"", spiega all\'Adnkronos, Salvatore Fais, il portavoce del Coordinamento Nazionale Riscatto Agricolo.', '""L\'incontro con il prefetto e il questore è stato molto positivo. Stiamo lavorando sulla manifestazione. Credo che siano molti disponibili a farci manifestare il nostro malessere, che poi come abbiamo sempre detto non è contro il Governo ma contro l\'Ue che ci sta schiacciando. Speriamo che il Governo si metta al nostro fianco. E portiamo le problematiche in Europa -  spiega successivamente Fais al Tg2 Post -. Le nuove politiche Pac sono molto sfavorevoli per il nostro settore e stanno favorendo alcune multinazionali. Poi di base abbiamo bisogno di difendere la nostra identità di agricoltori italiani per le nostre aziende e i nostri prodotti. Abbiamo dei prodotti di eccellenza che vanno difesi a qualsiasi costo"".', 'Ma il movimento degli agricoltori sembra spaccato. Dal Cra Agricoltori traditi arriva anche la voce del leader Danilo Calvani che non si sbilancia sulla manifestazione dentro Roma con i trattori, confermando invece i presidi intorno alla capitale. ""Da giovedì - assicura all\'Adnkronos - ammassiamo i trattori intorno a Roma. Da tutta Italia arriveremo nei presidi che sono stati autorizzati, ovvero Formello, Torrimpietra e Albano"".', '', '“Roma è il più grande comune agricolo d’Europa e il grido di allarme dei coltivatori, che in queste ore si stanno organizzando per sfilare nel centro della Capitale con i loro trattori, non deve restare inascoltato. Siamo soddisfatti che l’Assemblea capitolina abbia approvato oggi (ieri ndr) la nostra mozione urgente con la quale chiediamo al sindaco e alla Giunta di fare pressione sul Governo affinché ripristini l’esonero Irpef per gli agricoltori e mantenga quello contributivo per i coltivatori diretti e gli imprenditori agricoli under 40, misure che riteniamo indispensabili per scongiurare una crisi strutturale del comparto e per tornare a far crescere investimenti ed export  -. Scrivono in una nota Valerio Casini e Francesca Leoncini, consiglieri capitolini di Italia Viva -. Dopo l’interrogazione presentata al ministro Lollobrigida dai nostri parlamentari, Italia Viva continuerà a fare la sua parte anche sui territori e a ogni livello istituzionale. Per rilanciare questo settore strategico, infatti, tutelare i consumatori e assicurare competitività e livelli occupazionali anche alle filiere produttive a bassa redditività e alti costi di produzione, non servono nuove tasse ma risorse adeguate e azioni concrete di sostegno”.']"
