"Autore","Data","Edizione","Titolo","Sottotitolo","Testo"
"Redazione","05 ottobre 2011 12:06","bolognatoday","Allarme morti bianche: a Bologna 10 decessi sul lavoro in 9 mesi","L'Emilia Romagna guida la classifica nazionale 2011 delle morti per infortunio sul lavoro. In testa Bologna. Il settore più a rischio l'agricoltura. Decessi in aumento del 13,2%","['All’Emilia Romagna triste primato, con 40 morti guida la classifica 2011 delle morti bianche in Italia (considerando il rapporto tra numero di decessi e abitanti).\nIn testa Bologna, nella cui provincia dal primo gennaio al primo ottobre si sono registrati 10 infortuni mortali sul lavoro.\nLa fotografia poco edificante è stata scattata dall’\'""Osservatorio indipendente di bologna morti per infortuni sul lavoro"".', ""DATI NAZIONALI, IN CRESCITA. Al primo posto su scala nazionale, per numero assoluto di morti, è la Lombardia con 58 vittime sui luoghi di lavoro.\nDall’inizio dell'anno in tutto lo Stivale si sono verificati 508 decessi per infortuni sui luoghi di lavoro, ma si arriva a contarne oltre 830 se si aggiungono i lavoratori deceduti in itinere, “la strada – sottolinea l’Osservatorio bolognese -può essere considerata una parentesi che accomuna i lavoratori di tutti i settori e che risente più di tutti gli altri della fretta, della fatica, dei lunghi percorsi, dello stress e dei turni pesanti in orari in cui occorrerebbe dormire.”\nErano invece 441 gli incidenti contati al 4 ottobre del 2010: si verifica così un aumento del 13,2%.\n\nSETTORI A RISCHIO MAGGIORE. Secondo i dati snocciolati dall’Osservatorio emerge che i settori più colpiti sono l’agricoltura seguita dall’edilizia,\n\nAGRICOLTURA. L’agricoltura conta 159 morti e registra il 31,2 % sul totale dei decessi sui luoghi di lavoro. Gli agricoltori, trend costante nel tempo,  muoiono per la maggioranza in tarda età, schiacciati da trattori killer spesso senza protezioni che si ribaltano.\n“Dall'inizio dell'anno – scrive l’Osservatorio - solo sui campi, sono già 99 i morti provocati da questa autentica bara in movimento. Da soli gli agricoltori schiacciati dal trattore sono il 20% di tutti i morti sul lavoro. A questo terrificante numero di vittime occorre aggiungerne altre tra le persone che incautamente sono a bordo del trattore con il guidatore. Poi ci sono altri morti sulle strade, quando il mezzo si scontra con automobilisti e motociclisti. Di queste vittime la maggioranza ha oltre 65 anni. Spesso questi anziani non sono in buono stato di salute per guidare un mezzo così pericoloso in un territorio in pendenza come quello italiano. Diverse vittime hanno addirittura oltre ottanta anni. I morti sui luoghi di lavoro con più di 65 anni sono quasi un terzo di tutte le vittime sul lavoro e moltissimi lavorano nell'agricoltura.”"", ""EDILIZIA. L’edilizia dall'inizio dell'anno conta 132 vittime sui luoghi di lavoro e rappresenta il 27,7 % sul totale, le morti in edilizia sono dovute soprattutto a cadute dall'alto. Le vittime sono per la maggior parte edili meridionali e stranieri anche nei cantieri del nord."", ""INDUSTRIA. L’industria conta 62 morti con l' 12,2% sul totale. A queste vittime occorre aggiungere i lavoratori esterni che non sono dipendenti ma prestatori di servizi nelle aziende.\nIl settore dell’autotrasporto infine annovera 36 vittime con il 7,5% sul totale nazionale .""]"
