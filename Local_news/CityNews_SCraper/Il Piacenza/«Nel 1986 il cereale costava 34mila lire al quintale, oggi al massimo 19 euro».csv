"Autore","Data","Edizione","Titolo","Sottotitolo","Testo"
"Redazione","11 febbraio 2024 06:00","ilpiacenza","«Nel 1986 il cereale costava 34mila lire al quintale, oggi al massimo 19 euro»","Un gruppo di agricoltori della Valtidone: «Guardate questa bolletta dei cereali del 1986, il prezzo dei nostri prodotti è fermo da 40 anni»","['Un gruppo di agricoltori della Valtidone che ha partecipato alla manifestazione del 5 febbraio a Piacenza scrive alla nostra redazione per manifestare il proprio disappunto e il fatto di non essere ascoltati.', '«Il nostro compito – fanno sapere - nella nostra valle è quello di salvaguardare il territorio. Le rese sono di gran lunga inferiori alla pianura, le lavorazioni sono più impegnative e il risultato finale, quando si è fortunati, è quello di andare a pari con i costi di produzione. I prezzi dei nostri prodotti sono fermi da 40 anni (nella foto che vi mandiamo si tratta di una bolletta dei cereali del 1986), quando il cereale costava 34mila lire al quintale. Adesso, la stessa quantità, ci viene pagata al massimo 19 euro».', '«Oltre alla problematica del territorio - rilevano - noi agricoltori dobbiamo fronteggiare l’aumento della fauna selvatica che rovina i nostri raccolti e tali danni non ce li rimborsa nessuno. Nonostante paghiamo cifre folli al Consorzio Di Bonifica, quest’ultimo alla nostra valle non dà nessun servizio. Il Consorzio Vini Doc non considera le vere tematiche del mondo vitivinicolo e non c’è un chiaro piano di sviluppo e promozione dei nostri prodotti e del territorio. A conclusione di quanto detto, si aggiunge che non ci sentiamo rappresentati da alcuna associazione di categoria, che riteniamo non abbiano mai avuto un confronto serio e mirato sulle vere problematiche del nostro territorio. Unica nota positiva, della giornata della protesta, al momento di raggiungere da Pianello il punto di ritrovo allo stadio Garilli, è stata essere accolti dal calore della gente al nostro passaggio con i trattori».']"
