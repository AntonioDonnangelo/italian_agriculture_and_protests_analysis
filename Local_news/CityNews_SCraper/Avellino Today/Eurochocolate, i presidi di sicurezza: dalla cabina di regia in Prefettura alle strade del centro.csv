"Autore","Data","Edizione","Titolo","Sottotitolo","Testo"
"Sabina Lancio","09 febbraio 2024 13:00","avellinotoday","Eurochocolate, i presidi di sicurezza: dalla cabina di regia in Prefettura alle strade del centro","Previsto il sit-in dei trattori, Spena: “Amiamo il cioccolato ma anche le nostre nocciole”","['Eurochocolate è arrivato in città. Da oggi al 14 febbraio, tra piazza Libertà e corso Vittorio Emanuele, fino al cinema Eliseo, laboratori, stand, eccellenze del territorio, ospiti e spettacoli danno vita alla golosa manifestazione nel capoluogo irpino.', 'In vista della sei giorni perugina, per la quale è previsto un flusso di circa 100mila persone distribuito lungo tutta la manifestazione, nelle diverse fasce orarie e nella serie di eventi collaterali, il Comitato provinciale per l’ordine e la sicurezza pubblica, presieduto dal Prefetto Paola Spena, con la partecipazione delle Forze dell’Ordine, della Polizia Stradale, dei Vigili del Fuoco, dell’Amministrazione Comunale, insieme all’organizzatore dell’evento, della Provincia, e del COT 118, ha disposto il rafforzamento dei servizi di vigilanza con una presenza dinamica delle Forze dell’Ordine nei luoghi interessati per un’adeguata cornice di sicurezza.', 'Per garantire il più efficace flusso informativo e poter affrontare al meglio l’insorgere di qualsivoglia esigenza, da oggi e per tutta la durata dell’evento, è attiva presso la sala di Protezione Civile della Prefettura, una “Cabina di regia”, con la presenza di Forze dell’Ordine, Vigili del fuoco, Comune, organizzazione, Provincia e gestori della viabilità, al fine di seguire gli sviluppi dell’evento e facilitare l’interscambio di notizie.', '""Con i vertici delle forze dell’ordine c’è stata una riunione alla quale hanno partecipato l’amministrazione comunale e i referenti di Eurochocolate - ha spiegato il prefetto Spena - per mettere a punto servizi rafforzati e dinamici, dunque suscettibili di modulazione, con presidi fissi di pattuglie di Polizia, Carabinieri e Guardia di Finanza. Sul tema della viabilità c’è una forte presenza della Municipale. Si è posto soprattutto il problema dell’accesso perché ci aspettiamo e ci auguriamo che arrivino tante persone, al di là delle condizioni meteo. Da parte dell’amministrazione sono state indicate aree parcheggio e c’è stata la disponibilità di Air Campania per le navette che collegano il piazzale dello stadio e campo Genova al cuore della manifestazione"".\n\nLa cabina di regia, allestita nella sede della Protezione Civile a palazzo di governo, con appuntamenti quotidiani, è presente per poter  intervenire su eventuali problemi legati alla  viabilità. “Sono stati indicati - ha aggiunto Spena - anche i percorsi strategici per chi viene da Napoli e dalla Puglia, dunque ai caselli Est ed Ovest, nonché percorsi cittadini che favoriscono una maggiore fluidità nella viabilità. L’obiettivo è accompagnare l’evento nella maniera migliore possibile e garantire le migliori condizioni ai cittadini"".', 'Presenti anche il presidio dei Vigili del Fuoco e del 118, tutti i volontari insieme per la realizzazione di un evento che espone anche diverse eccellenze irpine. “Ci auguriamo - dice il prefetto - che tutto si svolga nella migliore maniera possibile, contando anche sull’attenzione e sulla  responsabilità di chiunque partecipi alla manifestazione"".', '', 'Il prefetto ha assicurato che sono state conciliate anche le esigenze per lo svolgimento della partita di domenica: ""Abbiamo adottato tutte le misure, con un modello ispirato alla flessibilità dei modelli operativi messi in campo"".', 'Sul sit-in dei trattori previsto nelle prossime ore e nella manifestazione di domenica con gli agricoltori, Spena ha dichiarato: ""Abbiamo fornito la disponibilità, favoriamo le nocciole del territorio che con il cioccolato sono molto buone. Da parte di tutti i livelli di governo c\'è grande attenzione verso la manifestazione in atto"". Poi conclude: ""Il prefetto ama il cioccolato, molto il nocciolato. Le nocciole sono un esempio straordinario del nostro territorio"".']"
