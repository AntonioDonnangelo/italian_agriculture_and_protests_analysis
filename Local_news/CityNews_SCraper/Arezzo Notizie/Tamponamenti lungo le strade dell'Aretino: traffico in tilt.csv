"Autore","Data","Edizione","Titolo","Sottotitolo","Testo"
"Redazione","09 febbraio 2024 18:33","arezzonotizie","Tamponamenti lungo le strade dell'Aretino: traffico in tilt","Rallentamenti e circolazione bloccata anche lungo il raccordo autostradale Siena-Bettolle a causa della presenza di manifestanti all'uscita autostradale Valdichiana","['Serie di incidenti stradali lungo alcune delle principali arterie del traffico aretino. Questa sera, 9 febbraio, si sono verificati alcuni tamponamenti e piccoli sinistri che hanno avuto particolari ripercussioni sulla circolazione e viabilità.', 'Lungo la Sp 1 Setteponti, in prossimità della sede del comando della Polizia Municipale di Arezzo in zona Maspino, traffico in tilt a causa di un tamponamento che, secondo quanto appreso, avrebbe coinvolto tre mezzi.', 'Scenario analogo anche lungo la Sr 71 tra le frazioni de Il Matto e Policiano. Anche in questo caso la circolazione è rimasta bloccata a causa di un altro tamponamento che ha visto il coinvolgimento di più veicoli.', ""Lunghe le code anche in corrispondenza dell'ingresso autostradale Valdichiana dove, come reso noto da Autostrade per l'Italia, gli agricoltori sono tornati nuovamente in strada per manifestare il proprio dissenso in merito alle politiche agricole nazionali. Come avvenuto anche nei giorni passati, a causa della presenza di trattori e mezzi agricoli sulle carreggiate, la circolazione è rallentata.""]"
