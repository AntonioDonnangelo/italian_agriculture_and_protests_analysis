"Autore","Data","Edizione","Titolo","Sottotitolo","Testo"
"Gerardo Muollo","15 febbraio 2024 12:03","cesenatoday","I motivi della protesta dei trattori cesenati: ""Per noi è l'ultima spiaggia"". Sette richieste per salvare l'agricoltura","Una transizione ecologica che non affossi il settore agricolo, la tutela dei prodotti italiani, meno burocrazia ma anche un ""salvagente"" per le aziende montane in grossa sofferenza. Le richieste degli agricoltori che protestano a Cesena","['Tanti trattori a Pievesestina per un presidio che andrà avanti fino a sabato. ""Una protesta pacifica"" chiariscono subito gli agricoltori ma ""per noi è l\'ultima spiaggia, vogliamo far conoscere i nostri problemi, molte aziende stanno morendo"".', 'Gli agricoltori cesenati recapitano all\'Unione Europea, al Governo e alla Regione una sorta di manifesto con sette richieste, sette punti che ritengono fondamentali per la sopravvivenza dell\'agricoltura. ""In primis - spiega Loris Mengozzi di \'Agricoltori attivi\' - chiediamo di riscrivere la Pac (Politica agricola comune) tenendo conto delle zone svantaggiate come quelle di montagna"". A Pievesestina sono accorsi tanti mezzi agricoli anche dalla Vallata del Savio, da quella del Bidente, aree che sono in grossa sofferenza. ""La transizione ecologica non deve penalizzare l\'agricoltura, noi siamo i primi a volere salvaguardare l\'ambiente, non vogliamo distruggerlo, consumiamo il suolo ma portiamo tutti i giorni in tavola cibo sano, altri settori inquinano più di noi. Bisogna stabilire quali sono le priorità di questa transizione ecologica, ognuno deve fare la sua parte"".', '""Chiediamo inoltre una legge che tuteli in modo serio il Made in Italy con l\'obbligo scritto di prodotto 100% italiano. Devono essere bloccate le importazioni che non rispettano gli standard italiani perché diventano concorrenza sleale. Serve una commissione paritaria di controllo dei prezzi e delle importazioni"".', 'Un punto centrale, incalza Mengozzi, ""è il taglio della burocrazia, chiediamo poche leggi e chiare, siamo pronti a rispettarle. Non vogliamo mille leggi che creano solo confusione e burocrazia inutile"". Un altro tema fondamentale è quello della liquidità delle aziende agricole: ""Ci sono imprese che non riescono più a pagare i mutui. Un\'azienda che chiude in montagna significa spopolamento e desertificazione di queste aree che vanno aiutate. Un\'azienda di montagna produce la metà di una azienda in pianura, con gli stessi costi. In queste zone bisogna aiutare anche il turismo che può essere una risorsa"".', 'Gli agricoltori cesenati chiedono anche ""una legge seria sulla fauna e sugli agrofarmaci, chiediamo i mezzi per una produzione sana e genuina"". La richiesta finale è ""un tavolo di confronto permanente col ministro dell\'agricoltura Francesco Lollobrigida per avere un orizzonte che guardi almeno ai prossimi cinque anni"".', '']"
