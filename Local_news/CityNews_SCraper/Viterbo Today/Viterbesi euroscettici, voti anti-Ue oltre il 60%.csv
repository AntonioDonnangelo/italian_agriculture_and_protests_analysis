"Autore","Data","Edizione","Titolo","Sottotitolo","Testo"
"Redazione","18 febbraio 2024 11:52","viterbotoday","Viterbesi euroscettici, voti anti-Ue oltre il 60%","La provincia di Viterbo, insieme a quella di Rieti, ha garantito più voti in favore di partiti euroscettici. La rabbia contro l'Europa parte delle zone rurali: lo studio del Comitato delle regioni","['Viterbesi euroscettici. È quanto emerge da uno studio del Comitato delle regioni che ha analizzato i voti delle ultime elezioni. Alle nazionali il 48,33% dei viterbesi ha preferito partiti fortemente euroscettici, il 61,16% partiti anti-Europa tra il duro e il moderato e il 12,82% moderatamente euroscettici. Leggermente in calo, invece, le percentuali alle elezioni locali. Il 45,35% ha scelto partiti fortemente anti-Ue, il 52,18 tra il duro e il moderato e il 6,83% partiti moderatamente euroscettici.', 'Dalla ""geografia del malcontento"" mappata dallo studio del Comitato delle regioni, evidenziando in particolare il rapporto tra voti per partiti anti-Ue e le campagne, emerge che le aree rurali sono quelle che più covano malessere e scetticismo nei confronti dell\'Europa. Gli abitanti di queste zone, infatti, continuano a considerarsi ""trascurati"" dall\'Europa. L\'Italia si presenta come il paese dove la maggior parte del sostegno ai partiti anti-Ue proviene dalle aree rurali, una situazione che rischia di ripetersi o acutizzarsi alle prossime elezioni europee. Le proteste degli agricoltori hanno ricevuto immediata attenzione e risposte rapide da parte di Bruxelles, ma potrebbe non bastare a placare gli animi.', 'Quota di voti per i partiti euroscettici (duri e moderati) alle elezioni nazionali e subnazionali italiane 2021 e 2022-2', '""In Italia, dopo il successo dei partiti euroscettici Lega e Fratelli d\'Italia nelle elezioni nazionali del 2022, il voto euroscettico nelle successive elezioni regionali è rimasto significativo, anche se relativamente più basso"", si legge nel rapporto. Da vari anni Bruxelles è diventata il capro espiatorio di tutte le decisioni che suscitano ""mal di pancia"" nelle popolazioni. Questa narrativa, sostengono gli autori dello studio, attecchisce meglio nelle zone rurali, soprattutto grazie a tre fattori: il persistere della recessione economica e industriale, le limitate opportunità di istruzione e le prospettive occupazionali locali.', 'Secondo gli autori dello studio, due dei tre partiti che hanno vinto le elezioni italiane nel 2021 sono da considerarsi ""fortemente euroscettici"": Lega e Fratelli d\'Italia. Le uniche aree rurali in cui i partiti anti-Ue alle ultime elezioni nazionali non hanno raggiunto il 50% dei voti sono state la provincia autonoma di Bolzano (fermi al 21%), la provincia di Siena in Toscana (42%), quella di Benevento in Campania (46%) e di Vibo Valentia in Calabria (46%).', 'In merito alle amministrative nel 2022 lo studio si è concentrato su sei regioni (Friuli Venezia Giulia, Lazio, Lombardia, Molise, Sicilia, Trentino Alto Adige/Südtirol), rappresentative di economie diverse e differenti concentrazioni tra popolazione urbana e rurale. Anche in questa occasione le coalizioni di centrodestra sono emerse vittoriose, con la sola eccezione della provincia autonoma di Bolzano. In questo caso la quota di voti euroscettici è risultata superiore al 50% solo in sette delle 34 province considerate, con un calo rispetto al voto nazionale.', 'Il voto Euroscettico nelle aree rurali italiani alle ultime elezioni nazionali e amministrative-2', '""Mentre sei delle sette regioni rurali avevano una percentuale di voti euroscettici superiore al 50% - analizza il rapporto -, questo numero è sceso a due su sette nelle elezioni locali, con solo Viterbo e Rieti che hanno una quota di voti anti-Ue superiore al 50%"". Tra le province considerate, Rieti è l\'unica in cui alle amministrative risultano aumentati i voti per partiti molto critici dell\'Europa. Più che un recupero di consensi dei partiti pro-Europa, nel calo ha influito la presenza di liste civiche (che hanno sottratto un po\' di voti a Lega e Fratelli d\'Italia) e la scarsa affluenza alle urne. A impattare la performance molto bassa del Movimento 5 stelle, che pure rientra tra i partiti di stampo euroscettico, seppur più moderato. ""Al contrario - evidenzia lo studio - nelle province di Rieti e Viterbo, le uniche aree rurali dove il voto euroscettico ha superato il 50%, la lista civica che sostiene il candidato del centrodestra Francesco Rocca ha ottenuto risultati più modesti (rispettivamente 3,4% e 3,7%)"".']"
