"Autore","Data","Edizione","Titolo","Sottotitolo","Testo"
"Redazione","23 gennaio 2024 19:27","palermotoday","Gli agricoltori tornano coi trattori sulla Palermo-Sciacca, una manifestazione tra San Cipirello e Giacalone","L'appuntamento è per domani dalle 8 alle 17. La Prefettura dispone misure di controllo e vigilanza anche per ridurre i disagi alla circolazione stradale","['Tornano a protestare gli agricoltori siciliani. Una manifestazione si terrà domani dalle 8 alle 17 sulla Palermo-Sciacca tra gli svincoli di San Cipirello e Giacalone. Gli agricoltori che già nei giorni scorsi hanno percorso con i loro trattori la Palermo-Sciacca contestano ""le politiche dell\'Ue, dell\'Italia e della Regione Siciliana che favoriscono la vendita di prodotti non salubri a danno di quelli siciliani; la mancanza di misure concrete a sostegno dell\'agricoltura e dell\'allevamento, schiacciati da costi di produzione schizzati alle stelle; la svendita dei terreni alle multinazionali dell\'energia; l\'inserimento di carne sintetica, cibo preparato nei laboratori e di tutti quei prodotti alimentari che, a differenza dei prodotti siciliani, sono nocivi per la salute; lo spopolamento della Sicilia a causa della continua emigrazione di giovani"".', '', 'In vista della manifestazione, in Prefettura a Palermo si è riunito oggi il Comitato provinciale per l\'ordine e la sicurezza pubblica. ""Al fine di contenere i disagi per la circolazione stradale - si legge in una nota della Prefettura - sono state predisposte coordinate misure di controllo e vigilanza. In particolare, personale Anas, unitamente alle pattuglie delle forze dell\'ordine, provvederà a monitorare costantemente la situazione e a gestire eventuali criticità, indirizzando l’utenza verso percorsi alternativi"".']"
