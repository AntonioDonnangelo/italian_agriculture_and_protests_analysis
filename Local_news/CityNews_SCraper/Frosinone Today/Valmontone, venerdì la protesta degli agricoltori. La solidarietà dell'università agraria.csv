"Autore","Data","Edizione","Titolo","Sottotitolo","Testo"
"DF","01 febbraio 2024 14:09","frosinonetoday","Valmontone, venerdì la protesta degli agricoltori. La solidarietà dell'università agraria","I comitati degli agricoltori hanno ottenuto dalla Questura di Roma l’autorizzazione per manifestare a ridosso del casello autostradale nella sola giornata del 2 febbraio","[""In questi giorni  gli agricoltori stanno protestando, sia in Italia che all’estero, contro le politiche agricole dell'Ue che li penalizzano, lo scarso sostegno da parte delle confederazioni agricole, l'eccesso di burocrazia e le lobby della grande distribuzione e delle aziende agroalimentari. Manifestazioni di protesta ci sono state in diverse città italiane, da Nord a Sud, e qualche giorno fa un blocco è stato fatto anche ad Orte, nei pressi del casello dell'A1 (nelle ore scorse la protesta anche a Cassino)"", 'Nelle giornata di venerdì 2 febbraio i comitati degli agricoltori hanno ottenuto dalla Questura di Roma l’autorizzazione per manifestare a ridosso del casello autostradale di Valmontone (Roma).', 'Il presidente e il Consiglio di Amministrazione dell’Università Agraria di Valmontone esprimono “piena vicinanza agli agricoltori e agli allevatori che, in un momento storico di grande difficoltà, hanno bisogno di essere tutelati e salvaguardati, dall’Unione Europea e dalle categorie, per poter mantenere competitività in un mercato che deve tenere conto della genuinità e della specificità dei prodotti dell’agricoltura e degli allevamenti italiani”.', ""“Vogliamo ricordare – precisa l'Ente agrario – che questo settore rappresenta una fetta importante dell’economia di Valmontone, in cui diverse sono le aziende che operano e meritano il nostro sostegno perché creano occupazione e ricchezza alla città”.""]"
