"Autore","Data","Edizione","Titolo","Sottotitolo","Testo"
"Redazione","01 maggio 2024 17:12","latinatoday","Si chiude la Mostra agricola di Campoverde: 400 espositori, 80mila visitatori","In archivio la 37esima edizione della fiera che ha presentato al pubblico spettacoli, prodotti tipici, convegni, piante, fiori, zootecnia, hi - tech e fattorie didattiche","['Si chiude la  37esima edizione della Mostra agricola di Campoverde, ad Aprilia, la grande manifestazione espositiva agricola ceh si è aperta il 25 aprile. La fiera, organizzata dalla Tre M è diventata un appuntamento imperdibile aperta al grande pubblico e agli espositori del settore con l\'intento di valorizzare allevatori e agricoltori, aggregare, condividere e facilitare l’incontro tra domanda e offerta. ""Non ci limitiamo ad unire l’Italia delle prelibatezze con i prodotti tipici ed artigianali provenienti dalle regioni dello stivale, il nostro obiettivo è favorire la conoscenza delle eccellenze del nostro territorio – ha affermato Cecilia Nicita, presidente della Fiera  - puntando soprattutto sui giovani. Lo abbiamo fatto con due giornate dedicate alle scuole, dai più piccoli per fidelizzarli al territorio, ai più grandi che con la loro futura professione sono educati ad esaltare le materie prime e i prodotti a chilometro zero"".', ""Ed ecco i numeri della manifestazione: 7 giorni di apertura al pubblico con un lavoro preparatorio e organizzativo lungo 365 giorni; 100 gli operatori e i collaboratori dell'evento; 100 trattori in esposizione; 1000 e più tra piante e fiori in esposizione; 50 allevatori arrivati da tutta Italia con più di 100 bovini; 200 equini e 500 tra animali da cortile e da compagnia; 64 i cani microchippati;  più’ di 100 i piatti elaborati durante gli show cooking; 140 gli spettacoli  proposti in area fiere; 400 espositori e 80.000 visitatori. La Mostra Agricola Campoverde, calendarizzata come nazionale dalla Regione Lazio ha visto, per questa edizione,  il patrocinio della Regione Lazio, della Provincia di Latina, del Comune di Aprilia, della Camera di Commercio Latina-Frosinone, della Camera di Commercio Italo Orientale e dell’Agenzia regionale per lo Sviluppo e l'Innovazione dell'Agricoltura del Lazio (Arsial)."", 'L’appuntamento per la 38esima edizione è dal 25 al 27 aprile e dal 1 al 4 maggio 2025.']"
