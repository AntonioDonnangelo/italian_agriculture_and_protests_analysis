"Autore","Data","Edizione","Titolo","Sottotitolo","Testo"
"Redazione","01 febbraio 2024 11:42","agrigentonotizie","I trattori arrivano in città, sotto i templi la protesta degli agricoltori: “Giù le mani dalle nostre terre”","La manifestazione, partita su scala nazionale e poi allargata in buona parte dell'Europa, ha assunto un notevole peso anche a livello locale. Una “resistenza” che testimonia le grandi difficoltà che sta vivendo l’intero settore","['Erano almeno 50 i trattori arrivati, come previsto, a ridosso della Valle dei templi per testimoniare le difficoltà e la sofferenza che gli agricoltori del territorio, insieme ai colleghi di tutta Italia, stanno vivendo in questo periodo. I mezzi sono arrivati da più centri della provincia, dalla vicina Favara, da Licata, Canicattì, Palma di Montechiaro, Racalmuto e Naro. La polizia ha presidiato le zone più sensibili come la rotonda Giunone.', '', '', ""L’imposizione di controllo sui prodotti esteri, l'equità di prezzo tra i prodotti naturali e quelli sintetici, senza che vi sia un ribassamento del costo di cibi realizzati in laboratorio per renderli maggiormente appetibili sul mercato, l'abolizione dell'Irpef per i coltivatori diretti e l'abolizione delle accise sul carburante agricolo sono i motivi che hanno spinto l’intero settore a dare vita alla mobilitazione. Il prefetto di Agrigento Filippo Romano aveva già sollecitato il ministero delle imprese e del made in Italy con una lettera che evidenzia le difficoltà che agricoltori e allevatori stanno vivendo. Gente costretta addirittura a vendere le proprie aziende: aspetto chiaramente ribadito con i cartelli collocati sui trattori in corteo."", '""Rinnovo la mia vicinanza ai lavoratori del comparto agricolo che in questi giorni manifestano contro le politiche dell’Unione Europea, troppo spesso distanti dai bisogni reali dei territori"". Lo afferma l\'assessore regionale all\'Agricoltura, Luca Sammartino, manifestando solidarietà e sostegno agli agricoltori. ""Incontrerò presto i loro rappresentanti per raccogliere proposte. L’ascolto è alla base del lavoro messo in campo in questi mesi, come gli aiuti economici alle imprese in ginocchio per i rincari del carburante e dell\'energia e le battaglie che ho portato avanti in commissione Politiche agricole a tutela dei consumatori e dei prodotti della nostra terra, anche per l’utilizzo di etichette visibili negli alimenti contenenti farine derivate da insetti"".', '(aggiornato alle 15.40)']"
