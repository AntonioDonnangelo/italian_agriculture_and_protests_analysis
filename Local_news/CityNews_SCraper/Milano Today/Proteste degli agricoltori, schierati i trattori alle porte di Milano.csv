"Autore","Data","Edizione","Titolo","Sottotitolo","Testo"
"Ale. Gem.","30 gennaio 2024 11:05","milanotoday","Proteste degli agricoltori, schierati i trattori alle porte di Milano","Gli agricoltori si sono posizionati nei pressi di un casello autostradale nella mattinata di martedì 30 gennaio","['Prima circa 100 agricoltori e 66 trattori (nella mattinata). Poi 400 con 250 trattori (nel pomeriggio). Si sono posizionati a lato della provinciale Binasca a Melegnano, in corrispondenza dell’incrocio per il casello dell’Autostrada A1 Milano-Piacenza.', 'Si tratta di una protesta di diverse associazione di categoria contro alcune misure presenti nella politica agricola comune europea (Pac) e nel Green deal, in cui sono presenti dei vincoli che li coinvolgono. Loro ne vogliono meno e chiedono più incentivi, oltre a un taglio delle tasse.', 'A Melegnano la protesta è sorvegliata a vista dalla polizia stradale. Secondo quanto riferito dalla questura i manifestanti sono sul ciglio della strada, non hanno creato alcun blocco stradale e non pare abbiano intenzione di mettersi in marcia verso Milano.', '', '', 'I manifestanti, provenienti in particolare dalle province di Milano, Pavia e Lodi, erano guidati dal coordinamento nazionale di \'Riscatto Agrario\'. Filippo Goglio, organizzatore del presidio, ha spiegato: ""Andando avanti così rischiamo tutti, prima o poi, di chiudere. Non siamo contro il Governo: siamo per l\'Italia. Ecco perché come simbolo della nostra battaglia abbiamo scelto la bandiera italiana con il trattore raffigurato"".', '']"
