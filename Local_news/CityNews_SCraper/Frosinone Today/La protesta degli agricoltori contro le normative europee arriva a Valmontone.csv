"Autore","Data","Edizione","Titolo","Sottotitolo","Testo"
"DF","03 febbraio 2024 08:24","frosinonetoday","La protesta degli agricoltori contro le normative europee arriva a Valmontone","Decine di trattori in strada e agricoltori in protesta nella giornata di venerdì nei pressi del casello dell'autostrada","['Anche gli agricoltori di Artena, Valmontone, Colleferro, e della zona Valle del Sacco e dei Monti Lepini, come vi avevano annunciato nei giorni scorsi, sono scesi in strada e si sono dati appuntamento nella giornata di venerdì nei pressi del casello autostradale di Valmontone. Una protesta che si è poi spostata nel piazzale di fronte ai macinanti, una protesta agricoltori è rivolta contro le autorità europee, che con gli ultimi provvedimenti adottati possono causare una crisi del settore agricolo. Ma l’agricoltura è fondamentale non solo per l’economia e la produzione, ma direttamente per la vita umana. Non si tratta di un settore che può essere affossato impunemente.', '""In Italia – spiegano ancora gli agricoltori – l’attuale governo sta attuando molteplici provvedimenti a tutela del comparto; basti pensare agli importanti risultati ottenuti dal ministro della Sovranità alimentare, Francesco Lollobrigida, contro il “cibo sintetico” e a favore dei prodotti Made in Italy. Sottolineiamo, inoltre, che l’assessore all’Agricoltura della Regione Lazio, Giancarlo Righini, ha assicurato il suo sostegno alle nostre istanze e per questo vogliamo ringraziarlo.', 'Mentre in Italia e nel Lazio le politiche attive del governo nazionale e regionale stanno sostenendo il settore agricolo, in Europa ci troviamo a doverci confrontare con una burocrazia poco attenta alle esigenze degli agricoltori sui territori e lontana dalla “vita reale” di un settore produttivo sempre esposto alle crisi. Le regole introdotte non tutelano la sostenibilità né difendono l’ambiente, ma mettono in ginocchio l’agricoltura europea"".', '“Esprimo la mia solidarietà agli agricoltori che oggi sono scesi in piazza a protestare anche a Valmontone, per la prima volta anche in provincia di Roma, dopo le numerose manifestazioni in corso in Italia e in Europa. I trattori che hanno sfilato sul nostro territorio ci ricordano che è dovere delle Istituzioni, a tutti i livelli, sostenere questo comparto, che, oltre a rendere celebre il Made in Italy nel mondo, è strategico nel processo della transizione ecologica, i cui costi non possono essere scaricati solo sugli agricoltori e, a cascata, sui consumatori.', 'Il rischio è di creare una frattura controproducente tra produttività e tutela dei redditi, da un lato, e sostenibilità ambientale e tracciabilità delle materie prime, dall’altro, contro l’invasione dei prodotti esteri che non rispondono agli standard di qualità dell’Ue. La Regione intervenga, proseguendo con gli investimenti di fondi Ue destinati alla riconversione sostenibile dell’agricoltura, e tuteli le eccellenze agroalimentari del Lazio quale elemento identitario dei nostri territori, instaurando subito un tavolo”. Così la consigliera regionale Pd del Lazio, Eleonora Mattia, a margine della protesta dei trattori svoltasi oggi a Valmontone, in provincia di Roma.']"
