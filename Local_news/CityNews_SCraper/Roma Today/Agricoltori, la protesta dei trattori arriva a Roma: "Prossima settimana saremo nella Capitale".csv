"Autore","Data","Edizione","Titolo","Sottotitolo","Testo"
"Mauro Cifelli","02 febbraio 2024 17:30","romatoday","Agricoltori, la protesta dei trattori arriva a Roma: ""Prossima settimana saremo nella Capitale""","L'annuncio dell'ex leader dei Forconi Danilo Calvani: ""Non ci saranno blocchi, ma sicuramente disagi""","['I trattori si preparano a invadere anche la Capitale. ""Porteremo la protesta a Roma. Nei prossimi giorni ammasseremo i trattori fuori dalla città. Non ci saranno blocchi, ma sicuramente disagi: ci aspettiamo migliaia di adesioni da tutta Italia"". È quanto dichiarato all\'Ansa del leader della rivolta degli agricoltori Danilo Calvani. ""Tra domani e dopodomani comunicheremo le date e i luoghi. Nei giorni successivi cominceremo a spostare i mezzi. Poi, abbiamo la volontà di fare una manifestazione - senza mezzi - a Roma nei giorni successivi. Il Governo non ci ascolta e le sigle non ci rappresentano più"".', 'Un annuncio che l\'ex leader dei Forconi ha ribadito anche ai manifestanti che hanno presidiato le strade della provincia di Crotone. Calvani ha infatti promesso agli agricoltori calabresi che ""non manca molto per decidere di andare a Roma"" ed ha ricordato che ""la nostra è una protesta certamente diversa rispetto a quella di Bruxelles, sempre pacifica, perché fatta da brava gente"".', ""Dopo l'assedio a Bruxelles, la protesta si è estesa a macchia di leopardo in tutto il Vecchio Continente: Olanda, Francia, Germania, Romania, Ucraina, Polonia, Spagna ma anche l'Italia. La Lombardia, la Calabria, la Toscana, l'Umbria e naturalmente il Lazio. Proprio alle porte della Capitale gli agricoltori hanno fatto sentire la loro voce invadendo pacificamente - già dal finire dello scorso mese di gennaio - prima l'autostrada A1, nell'area del viterbese e poi le strade di Cassino, in provincia di Frosinone. Proprio nel frusinate nella giornata di giovedì 1 febbraio, in oltre 150 hanno sfilato lungo la Casilina e nel centro di Cassino per protestare contro l'aumento di carburante e beni primari."", 'Da Frosinone alla provincia sud Roma gli agricoltori hanno varcato i confini della provincia di Roma scendendo in piazza venerdì anche a Valmontone trovando la solidarietà della consigliera regionale del Lazio Eleonora Mattia: ""I trattori che hanno sfilato sul nostro territorio ci ricordano che è dovere delle Istituzioni, a tutti i livelli, sostenere questo comparto, che, oltre a rendere celebre il Made in Italy nel mondo, è strategico nel processo della transizione ecologica, i cui costi non possono essere scaricati solo sugli agricoltori e, a cascata, sui consumatori. Il rischio è di creare una frattura controproducente tra produttività e tutela dei redditi, da un lato, e sostenibilità ambientale e tracciabilità delle materie prime, dall’altro, contro l’invasione dei prodotti esteri che non rispondono agli standard di qualità dell’Ue. La Regione intervenga, proseguendo con gli investimenti di fondi Ue destinati alla riconversione sostenibile dell’agricoltura, e tuteli le eccellenze agroalimentari del Lazio quale elemento identitario dei nostri territori, instaurando subito un tavolo”.', 'La protesta degli agricoltori a Valmontone', '', 'Le radici delle proteste si intersecano, talvolta sono simili altre profondamente diverse. I rappresentanti dell\'agricoltura industriale lamentano maggiori oneri finanziari, standard ambientali troppo onerosi a fronte di costi più elevati per carburante, pesticidi e fertilizzanti. Nel loro mirino è finito il Green Deal, il patto ambientale proposto da Bruxelles che chiedeva (anche) all\'agricoltura una svolta in termini di sostenibilità e proponeva di distribuire diversamente i sussidi della Politica agricola comune. Nonostante il ""patto verde"" abbia finito per essere ampiamente annacquato dal Parlamento europeo, il settore è rimasto ancorato ai motivi del malcontento.', ""In Germania gli agricoltori sono in piazza da dicembre, dopo che il governo aveva tagliato sussidi e benefici agricoli vecchi di decenni, per risparmiare in un anno circa 900 milioni di euro sui 17 miliardi di tagli previsti dall'intera manovra finanziaria. A supportarli sono intervenute le forze di estrema destra, dall'Afd (in testa nei sondaggi), ai neonazisti del movimento Terza via. la pressione è stata tale che il cancelliere Olaf Scholz ha deciso di ammorbidire i piani, rendendo graduali i tagli ai benefici."", ""Una protesta che dal Centro Europa è arrivata anche nei Paesi del Mediterraneo, compresa Roma che - come annunciato dal leader della protesta calabrese - vedrà presto manifestare gli agricoltori anche nelle piazze dell'Urbe.""]"
