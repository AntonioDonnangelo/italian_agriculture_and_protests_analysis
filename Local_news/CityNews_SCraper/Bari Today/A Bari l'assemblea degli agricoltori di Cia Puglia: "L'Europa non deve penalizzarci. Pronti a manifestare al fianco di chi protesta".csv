"Autore","Data","Edizione","Titolo","Sottotitolo","Testo"
"Redazione","26 gennaio 2024 12:26","baritoday","A Bari l'assemblea degli agricoltori di Cia Puglia: ""L'Europa non deve penalizzarci. Pronti a manifestare al fianco di chi protesta""","L'incontro per fare il punto su difficoltà e richieste del settore. Deliberata anche l'adesione alle proteste dei coltivatori che si stanno svolgendo anche in Puglia","[""Gli agricolori pugliesi rappresentati dalla Cia pronti a manifestare al fianco dei colleghi che stanno dando vita in questi giorni anche in Puglia ad alcune proteste. E' quanto deciso dall'assemblea regionale, riunita oggi a Bari per fare il punto sulle difficoltà attraversate dal settore e lanciare alcune proposte."", '""Già nei giorni scorsi"", ha dichiarato Gennaro Sicolo, presidente di CIA Puglia e vicepresidente di CIA Agricoltori Italiani, ""abbiamo espresso la nostra solidarietà agli agricoltori che hanno portato i propri trattori e le istanze del mondo agricolo in strade e piazze. Siamo disponibili a discutere e concordare, a partire dal nostro documento approvato stamattina, una piattaforma unitaria di rivendicazioni che uniscono tutto il comparto primario, a partire dagli errori che l’Europa sta compiendo con conseguenze gravissime sull’agricoltura. Sull’agricoltura l’Europa sta sbagliando direzione: riduce i sostegni al settore, aumenta vincoli e ostacoli frenando le produzioni e accelera su una transizione ecologica sballata che colpisce gli agricoltori per non fare i conti con i veri e grandi inquinatori del pianeta"".', 'Cinque, in particolare, le priorità indicate dall’organizzazione: la riforma della PAC, misure europee e nazionali per la riduzione dei costi di produzione, interventi per affrontare calamità e fitopatie, contrasto alla concorrenza sleale e vera semplificazione burocratica.', 'Secondo Cia, è necessario che il Governo intervenga con decisione sulla UE per riformare la Politica Agricola Comune. Da rivedere, secondo il sindacato degli agricoltori, le misure che impongono una riduzione della produzione agricola. Anche sull’uso dei fitofarmaci, ""è necessario ribadire che le imprese agricole, già con le regole antecedenti alla nuova PAC, stanno producendo prodotti alimentari a residuo zero"", ha dichiarato Gennaro Sicolo. ""Con l’abbattimento del 65% dell’uso dei fitofarmaci entro il 2030, si rischia una consistente contrazione delle produzioni e la conseguente dipendenza alimentare da Paesi che producono utilizzando sostanze chimiche il cui uso è vietato in Europa. Bisogna ribadirlo a gran voce: non è vero che l’agricoltura e la zootecnia inquinano! Si vuole colpire l’agricoltura per non dover affrontare i veri responsabili dei danni all’ambiente"".', 'E poi l\'aspetto dei costi di produzione. Gasolio agricolo, costi energetici, fitofarmaci, materie prime, approvvigionamento idrico per le irrigazioni, ore di lavoro sottratte alla produzione per far fronte alla moltiplicazione degli adempimenti burocratici, trattamenti d’emergenza e irrigazioni di soccorso, logistica: ogni singola voce dei costi di produzione, negli ultimi tre anni, è stata caratterizzata da aumenti a volte fuori controllo che solo temporalmente e per brevi periodi si è provveduto a calmierare con misure-palliativo, mai con azioni strutturali. Costi che ""mettono in fuori gioco i nostri imprenditori agricoli rispetto a Paesi dove produrre costa meno. Il nostro è uno svantaggio competitivo permanente, strutturale e, anche su questo, è necessario che si intervenga a livello europeo, per tutelarci rispetto alle condizioni che determinano la competitività sui mercati internazionali"".', 'Accanto ai costi aumentati, si è parlato anche dei danni causati da eventi climatici estremi e fitopatie, dalla Xylella, ""che ha ridotto ai minimi termini il potenziale produttivo olivicolo nelle zone colpite, e la peronospora, capace di dimezzare la produzione vitivinicola pugliese nel 2023 e di essere tuttora un fattore che determinerà una contrazione produttiva del settore per il 2024. Sul fronte Xylella, l’Europa può e deve intervenire sia attraverso l’impegno di risorse per il contrasto e la rigenerazione sia impegnandosi per formare una rete internazionale di ricerca e sviluppo di soluzioni innovative e concrete. Vanno ripristinati, inoltre, i livelli di contributo per le polizze assicurative agevolate.', '', 'Sul fronte della concorrenza sleale, da Cia Puglia l\'auspicio di un intervento del Governo, affinché ""non lasci nulla di intentato, in Europa, per uniformare gli standard, facendo in modo che almeno gli Stati dell’Ue adottino regole comuni per non fare concorrenza sleale, assicurando meccanismi e norme che garantiscano il giusto valore economico ai nostri prodotti. Vanno favorite le aggregazioni per accrescere il potere contrattuale dei produttori nei confronti di intermediari, parte industriale e GDO; l’Europa deve assicurare norme che non penalizzino le nostre imprese e ci permettano di essere competitivi nei confronti di chi, oggi, opera in condizioni tali da farci una concorrenza sleale"".', 'Infine le richieste legate a una sburocratizzazione delle attività legate al lavoro agricolo. ""È necessaria - sostiene Cia Puglia - una sistematica azione di semplificazione. Le modalità per il riconoscimento delle calamità atmosferiche e le modalità di istruttoria sono inaccettabili, fra delimitazione delle aree e indennizzo degli agricoltori passano anni. Meno burocrazia anche per gli agriturismi, per l’acquisizione del patentino per l’acquisto e utilizzo dei prodotti fitosanitari e per il rilascio del libretto annuale di concessione del carburante ad accise agevolata"".']"
