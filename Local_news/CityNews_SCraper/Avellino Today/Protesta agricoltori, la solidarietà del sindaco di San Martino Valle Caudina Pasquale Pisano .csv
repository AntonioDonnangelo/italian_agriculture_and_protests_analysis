"Autore","Data","Edizione","Titolo","Sottotitolo","Testo"
"Redazione","08 febbraio 2024 09:11","avellinotoday","Protesta agricoltori, la solidarietà del sindaco di San Martino Valle Caudina Pasquale Pisano ","""Le legittime rivendicazioni degli agricoltori vanno condivise e supportate, chiedendo, nel contempo, un’inversione di tendenza rispetto alle dure politiche agricole europee che ingabbiano e mortificano uno dei settori meglio qualificanti del mondo produttivo del nostro paese""","['""L’Amministrazione Comunale esprime piena solidarietà e convinto sostegno agli agricoltori italiani in lotta per difendere il loro lavoro.', 'Le immagini dei trattori che hanno invaso le strade di mezza Europa, sono quotidianamente diffuse da tutti i mezzi di comunicazioni. Assistiamo ad un onda progressiva, iconica e sbalorditiva, che trasmette tutta la sua carica di rabbia e di convinzione per un problema oltremodo serio ed importante.\n Diversi gruppi, nati spontaneamente in tutta Italia, si stanno organizzando per rivendicare maggiore attenzione e sostegno all’agricoltura, ma soprattutto modifiche sostanziali alle politiche agricole nazionali ed europee. \nRoma sarà il centro simbolico di questa protesta che finalmente sembra scuotere le coscienze e porre, i nostri governanti, di fronte alle loro responsabilità.\nIl settore agricolo ha ruolo troppo importante non solo nella catena dell’alimentazione umana, ma anche nella lotta al mutamento climatico, alla cura e alla manutenzione del territorio e del paesaggio.\nLe legittime rivendicazioni degli agricoltori vanno condivise e supportate, chiedendo, nel contempo, un’inversione di tendenza rispetto alle dure politiche agricole europee che ingabbiano e mortificano uno dei settori meglio qualificanti del mondo produttivo del nostro paese.\nGiustificano tale presa di posizione, tra l’altro, l’aumento dei costi delle materie prime, il divario sempre più accentuato tra i guadagni dei produttori e quello dei vari comparti della catena di distribuzione, la nuova tassazione sui terreni e la tutela del made in Italy.\nL’Europa non può essere fatta con leggi e provvedimenti astratti; non può essere governata solo ed unicamente da preoccupazioni di bilancio  o di economia. L’Europa dei popoli è altra cosa. \nFavorisce la crescita umana, sociale, culturale ed economica, guarda ai reali bisogni della gente, cura le relazioni e la salvaguardia delle peculiarità di ciascun territorio di cui è composta.\nL’Amministrazione Comunale esprime il suo sostegno al movimento di lotta, pacifica e composta, degli agricoltori attraverso una Delibera di Giunta che sarà trasmessa agli organi competenti, a testimonianza di una preoccupazione generalmente diffusa per la grave crisi del comparta agricolo"".', '', 'Il Sindaco di San Martino Valle Caudina, Pasquale Pisano']"
