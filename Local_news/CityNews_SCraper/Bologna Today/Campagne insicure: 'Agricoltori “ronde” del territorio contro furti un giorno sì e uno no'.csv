"Autore","Data","Edizione","Titolo","Sottotitolo","Testo"
"Redazione","18 luglio 2015 09:00","bolognatoday","Campagne insicure: 'Agricoltori “ronde” del territorio contro furti un giorno sì e uno no'","La denuncia arriva da Confagricoltura Bologna, che suona la sveglia: ""Non c’è più tempo da perdere, chiediamo un tavolo istituzionale e nuove risorse per le forze dell’ordine""","['La rete di solidarietà messa in piedi dagli agricoltori per fronteggiare emergenze e danni da calamità naturali, ora aiuta a sventare anche il crimine: agricoltori che di notte non dormono per vegliare su campi e attrezzature; altri che si improvvisano sentinelle e insieme organizzano ronde per la sorveglianza e il presidio del territorio fino a coloro che addirittura collaborano con le forze dell’ordine nell’intento di smascherare furti di ogni genere.\n \nÈ questa la situazione di massima allerta nelle campagne bolognesi, dalla Valsamoggia a San Giovanni in Persiceto. La denuncia arriva da Confagricoltura Bologna, che spiega: ""Gli agricoltori sono le nuove ronde del territorio contro furti di trattori che oramai si susseguono un giorno sì e uno no: non c’è più tempo da perdere. Chiediamo un tavolo istituzionale e nuove risorse per le forze dell’ordine, indispensabili all’avvio di un piano di sicurezza del territorio a tutela delle aziende agricole"".', '""La campagna è sotto assedio da mesi – prosegue l’organizzazione agricola bolognese che conta oltre duemila aziende associate. Ai furti di autoveicoli e macchine operatrici del valore di decine di migliaia di euro si sommano quelli di bovini e suini, rubati e macellati a poche centinaia di metri oltre alla sottrazione di gasolio e materiali diffusi quali il rame di impianti elettrici e grondaie. Finanche angurie e meloni portate via a braccia sotto l’occhio di telecamere di sicurezza private"".', 'Confagricoltura Bologna sta instaurando una collaborazione con le forze dell’ordine: ""L’obiettivo è arrivare presto alla predisposizione di un piano di prevenzione contro i furti nelle aziende agricole nel quale l’agricoltore possa ricoprire il ruolo attivo di sentinella del territorio"".']"
