"Autore","Data","Edizione","Titolo","Sottotitolo","Testo"
"Roberto Junior Ler","05 marzo 2024 09:48","salernotoday","Meno tasse e burocrazia, il report di Confagricoltura Salerno al Prefetto","Presentate una serie di proposte per rispondere alle esigenze di reddito degli agricoltori che nelle ultime settimane hanno manifestato con i trattori","['Confagricoltura Salerno, rappresentata dal presidente Antonio Costantino, e dal direttore Carmine Libretto è stata ricevuta ieri pomeriggio dal Prefetto Francesco Esposito. Al rappresentante dell’Ufficio territoriale di Governo è stato consegnato un documento con proposte specifiche per il comparto agricolo, in pratica una serie di misure che Confagricoltura auspica siano assunte dal Governo italiano, alcune a livello europeo e altre nel nostro Paese, per rispondere alle esigenze di reddito degli agricoltori che nelle ultime settimane hanno manifestato con i trattori.', 'Nel documento Confagricoltura elenca una serie di provvedimenti per delineare un percorso che, a partire da un alleggerimento dei costi - da raggiungere anche attraverso una riduzione della pressione fiscale e da alcune necessarie semplificazioni burocratiche - porti ad una spinta iniettiva di liquidità che permetta, infine, di avviare concretamente tutti gli investimenti necessari allo sviluppo del comparto agricolo.']"
