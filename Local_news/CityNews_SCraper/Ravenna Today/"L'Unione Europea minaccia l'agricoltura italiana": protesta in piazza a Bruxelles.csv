"Autore","Data","Edizione","Titolo","Sottotitolo","Testo"
"Redazione","30 gennaio 2024 18:01","ravennatoday","""L'Unione Europea minaccia l'agricoltura italiana"": protesta in piazza a Bruxelles","A guidare gli imprenditori agricoli ravennati Nicola Dalmonte, Presidente Coldiretti Ravenna e Marco Sforzini, Delegato di Giovani Impresa Emilia-Romagna e Giovani Impresa Ravenna","['Gli agricoltori della Coldiretti scendono in piazza a Bruxelles contro ""le follie dell’Unione Europea che minacciano l’agricoltura italiana"", in occasione del Vertice europeo straordinario sul bilancio dell’Ue, al quale partecipa anche il premier Giorgia Meloni, dove la Commissione europea presenterà la proposta per la deroga alle norme Ue sull’obbligo di mantenere i terreni incolti previsto dalla Politica agricola comune (Pac).', 'L’appuntamento “Non è l’Europa che vogliamo” è per giovedì 1 febbraio alle ore 9 in Place du Luxembourg, di fronte al Parlamento europeo, dove assieme al presidente della Coldiretti Ettore Prandini ci saranno oltre un migliaio di contadini e allevatori provenienti da tutta Italia per sostenere la proposta e ""denunciare, con eclatanti azioni dimostrative, gli effetti delle politiche europee che mettono in pericolo la sopravvivenza delle campagne"". Presente una delegazione di imprenditori di Coldiretti Emilia Romagna in rappresentanza di tutte le province. A guidare gli imprenditori agricoli ravennati Nicola Dalmonte, Presidente Coldiretti Ravenna e Marco Sforzini, Delegato di Giovani Impresa Emilia-Romagna e Giovani Impresa Ravenna.', 'Un obiettivo che è il risultato della lunga battaglia della Coldiretti insieme alle altre grandi organizzazioni agricole europee a partire dalla francese Fnsea con la quale è stato costruito un fronte comune. Nelle ultime settimane Coldiretti ha intensificato gli incontri con altre realtà europee e con Ministri dell’agricoltura di altri Stati membri.', '“Bene la proposta di deroga, che avevamo già ottenuto per la crisi Ucraina, e ora è necessario sia cancellato definitivamente l’obbligo di lasciare incolto il 4% dei terreni destinati a seminativi imposto dalla Politica agricola comune (Pac). È una delle eredità dell’era Timmermans, e come diciamo da anni, è una scelta sbagliata. Non ha senso impedire agli agricoltori di non coltivare quote dei loro terreni, quando poi si è costretti ad importare. Per questo non saremo a Verona per Fieragricola, avendo già i primi incontri domani a Bruxelles” ha affermato il presidente della Coldiretti Ettore Prandini nell’annunciare la protesta contro le follie dell’Unione Europea.Coldiretti chiede di tornare a investire nella sovranità e nella sicurezza alimentare europea assicurando più fondi alla Politica agricola comune dopo che la pandemia e le guerre hanno dimostrato tutta la fragilità dell’Unione europea davanti al blocco del commercio mondiale.', '""Anche per questo – conclude Prandini – serve una decisa svolta nelle politiche Europee per valorizzare le proprie terre fertili e fermare le importazioni sleali per fare in modo che tutti i prodotti che entrano nell’Unione rispettino gli stessi standard dal punto di vista ambientale, sanitario e del rispetto delle norme sul lavoro previsti nel mercato interno. La nostra battaglia in Europa continuerà in maniera forte e continuativa con proposte per il futuro degli agricoltori”.']"
