"Autore","Data","Edizione","Titolo","Sottotitolo","Testo"
"Redazione","13 ottobre 2023 11:18","padovaoggi","Oltre trecento gli agricoltori padovani al Villaggio Coldiretti allestito al Circo Massimo","Per i tre giorni di manifestazione si alterneranno esponenti istituzionali e rappresentanti della società civile per discutere sui temi del cambiamento climatico, dell’alimentazione, dei rischi connessi all’affermarsi di modelli di consumo omologanti, a partire dall’arrivo sulle tavole del cibo sintetico","['«Il Villaggio Coldiretti è la grande occasione per mostrare all’Italia la centralità e i primati dell’agricoltura italiana – sottolinea il presidente di Coldiretti Padova Roberto Lorin – l’opportunità straordinaria per incontrare i consumatori  e far  vivere loro un giorno da contadino tra le aziende agricole ed i loro prodotti, sui trattori, a tavola con le specialità 10%% italiane, in sella ad asini e cavalli o nelle fattorie didattiche dove i bambini possono imparare a pigiare l’uva, preparare la mozzarella, impastare il pane o fare l’orto». Sono oltre trecento gli agricoltori padovani che oggi, domani e domenica partecipano al Villaggio Coldiretti allestito al Circo Massimo a Roma, guidati da Roberto Lorin e Giovanni, rispettivamente presidente e direttore di Coldiretti Padova, insieme a Valentina Galesso, presidente di Coldiretti Donne Impresa Veneto e a molti altri dirigenti dell’associazione. Inoltre tra le aziende di Campagna Amica che animeranno il Villaggio c’è anche una presenza padovana, la Floricoltura Billo di Merlara con i suoi bellissimi garofani Dianthus. L’azienda agricola guidata da Federico Billo è specializzata nella produzione di garofani (Dianthus) nani -da vaso e aiuola-, penduli e botanici. L’azienda floricola nasce nel 1970 dalla passione dei genitori di Federico, principalmente come vivaio. Nel 2002 la decisione di cominciare la produzione specialistica dei Dianthus: una grande sfida. L’ambizione è di diventare punto di riferimento per chiunque desideri ricercare il classico garofano o quella varietà ibrida frutto di una lunga e appassionata ricerca. L’azienda è una presenza costante nei mercati di Campagna Amica Padova. Nella sezione dedicata alla biodivesità, tra le razze italiane salvate dall’estinzione è presente anche la Gallina di Polverara, mentre le giuggiole di Arquà Petrarca sono in bella mostra tra le eccellenze del territorio.', 'Già dalle prime ore di venerdì al Circo Massimo, nel cuore della Capitale, stanno accorrendo migliaia di agricoltori da diverse regioni, assieme al presidente di Coldiretti Ettore Prandini, fino a domenica 15 ottobre, per far conoscere la biodiversità e la sostenibilità dell’agricoltura italiana, il modello basato sulla distintività e la qualità del made in Italy agroalimentare, lo spirito imprenditoriale dei giovani agricoltori e le frontiere dell’innovazione. Per i tre giorni di manifestazione si alterneranno esponenti istituzionali e rappresentanti della società civile per discutere sui temi del cambiamento climatico, dell’alimentazione, dei rischi connessi all’affermarsi di modelli di consumo omologanti, a partire dall’arrivo sulle tavole del cibo sintetico.', 'Il Villaggio Coldiretti di Roma è anche l’unico luogo al mondo dove per l’intero lungo week end tutti potranno vivere per una volta l’esperienza da gourmet con il miglior cibo italiano al 100% a soli 8 euro per tutti i menu preparati dai cuochi contadini che hanno conservato i sapori antichi del passato. Spazio al più grande mercato a chilometri zero mai realizzato in Italia dove acquistare direttamente dagli agricoltori provenienti da tutta Italia le più golose tipicità del Paese ma anche le eccellenze agroalimentari di Filiera Italia e i prodotti dalle aziende di agricoltura sociale impegnate nel reinserimento socio lavorativo di soggetti disagiati, disabili o problematici, nell’educazione ambientale e nei servizi alle comunità locali. Sarà anche possibile fare la Spesa sospesa, l’iniziativa di solidarietà lanciata da Campagna Amica per donare prodotti agroalimentari 100% italiani alle famiglie bisognose.', 'Un intero settore è dedicato alla pet therapy e al ruolo degli animali nella cura del disagio ma sarà possibile conoscere le razze salvata dall’estinzione in una vera e propria arca di Noe: dal Mucco pisano alla Maremmana, dalla capra Capestrina alla Girgentana, dalla pecora Laticauda alla Turchessa, dal cavallo Tolfetano all’asino di Amiata, dal Colombo Romagnolo alla gallina Polverara. Ma al Villaggio spazio ci sono anche agli orti con i tutor e il percorso sensoriale, Generazione agricoltori con l’area dedicata alle idee dei giovani imprenditori agricoli che fanno innovazione nel Paese, e le iniziative dei Coldiretti senior.', 'Si potrà andare a scuola di olio extravergine italiano nell’Oleoteca e nell’Enoteca del Villaggio, dove degustare i migliori extravergine, vini e birra agricola, o seguire le lezioni di agricosmesi delle donne della Coldiretti con i trucchi di bellezza della nonna. Al Villaggio si potranno anche scoprire le opportunità e i pacchetti vacanze offerti dagli agriturismi di Campagna Amica Terranostra con percorsi e consigli per fermarsi a mangiare e a dormire nel rispetto dell’ambiente e della tradizione culinaria delle nostre campagne.', 'La salute delle giovani generazioni rispetto ai disturbi alimentari sarà al centro dell’iniziativa “Il cibo amico” promossa da Campagna Amica con la Fondazione Bambino Gesù. Ma non mancheranno spettacoli di intrattenimento con concerti e rappresentazioni tradizionali, oltre allo spazio Pompieropoli realizzato con i Vigili del Fuoco.', 'villaggio roma2', '']"
