"Autore","Data","Edizione","Titolo","Sottotitolo","Testo"
"Redazione","21 gennaio 2024 17:56","palermotoday","Monta la protesta di agricoltori e allevatori siciliani, annunciato un sit in davanti alla prefettura","Dopo il corteo che da Poggioreale è arrivato fino alla Palermo-Sciacca, i manifestanti hanno deciso di raggiungere capoluogo dove faranno sentire la propria voce per chiedere misure di sostegno per il settore","['Dopo la marcia coi trattori sulla Palermo-Sciacca, la protesta si sposta a Palermo. E’ previsto per domani un nuovo presidio degli agricoltori e degli allevatori siciliania che manifestano contro le politiche dell\'Unione Europea, del Governo e della Regione che ""favoriscono la vendita di prodotti non salubri a danno di quelli siciliani"". Appuntamento quindi davanti alla sede della Prefettura, in via Cavour, dove faranno sentire la propria voce per chiedere misure di sostegno per il settore.', 'Il corteo che da Poggioreale si è spostato in direzione della Palermo-Sciacca, quindi, era solo una delle tappa per gli agricoltori e gli allevatori che cercheranno di far crescere il fronte della protesta. Tra gli altri punti ""caldi"" c’è la richiesta di misure concrete a sostegno dei produttori che si sentono ""schiacciati dai costi di produzione schizzati alle stelle"", anche a causa dell\'aggravio imposto dalle leggi che - spiegano in un documento - reinseriscono l’Irpef per i coltivatori diretti.', '', ""Secondo i manifestanti le istituzioni non si occuperebbero di tutelare le aziende siciliane, neanche di fronte ai danni subiti dalle aziende - stimati in 300 milioni - per la peronospora (una malattia delle piante, ndr). Nei giorni scorsi l’assessore all’Agricoltura, Luca Sammartino, ha dato notizia della pubblicazione di un decreto, per cui sarebbero previsti solo 25 milioni di euro, che individua le zone interessate per far sì che i lavoratori possano beneficiare di un'integrazione salariale.""]"
