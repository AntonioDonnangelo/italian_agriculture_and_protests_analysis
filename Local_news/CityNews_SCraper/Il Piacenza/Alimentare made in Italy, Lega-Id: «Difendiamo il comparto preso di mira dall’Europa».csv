"Autore","Data","Edizione","Titolo","Sottotitolo","Testo"
"Redazione","27 gennaio 2024 11:10","ilpiacenza","Alimentare made in Italy, Lega-Id: «Difendiamo il comparto preso di mira dall’Europa»","All’ex cinema Smeraldo gli agricoltori e i viticoltori locali hanno incontrato l’eurodeputata Lega Alessandra Basso e Filippo Pozzi, policy advisor del gruppo Id","[""Made in Italy alimentare in Europa al centro dell’incontro in corso venerdì 26 gennaio a Ziano Piacentino. All’ex cinema Smeraldo alcuni agricoltori e viticoltori locali hanno incontrato l’eurodeputata Lega Alessandra Basso e Filippo Pozzi, policy advisor del gruppo Id (Identità e democrazia) alla presenza della consigliera regionale Lega Valentina Stragliati. Presente anche il sindaco di Ziano, Manuel Ghilardelli, «profondo conoscitore delle realtà agricole del territorio e concretamente sensibile alle loro istanze» sottolinea la nota stampa degli organizzatori, aggiungendo che «mentre dilaga la rivolta dei trattori, anche dal Piacentino arriva la conferma di un'Europa sentita lontana e nemica, con le sue norme penalizzanti e la burocrazia opprimente»."", '«Il comparto agricolo ed enogastronomico è strategico per l’Italia ed è riconosciuto in tutto il mondo come un’eccellenza: nonostante questo, l’Europa è tutt’altro che vicina ai nostri produttori» ha affermato l’europarlamentare Alessandra Basso. «Bruxelles, anzi, si contrappone, si accanisce: pensiamo al nutriscore, ai continui attacchi al vino, ai piatti a base di insetti, al cibo sintetico. Di più, sembra voler porre gran parte del peso della transizione energetica sulle spalle degli agricoltori, che vedono da un lato la loro attività stretta nelle maglie delle direttive comunitarie e dall’altra il loro reddito sempre più assottigliarsi. La Lega rappresenta in Europa una diga: cerchiamo di arginare le derive ideologiche, a partire dalle follie green, che non tengono conto della realtà italiana. Difendiamo produttori e lavoratori e, con essi, i consumatori».', '«Anche in Regione ci battiamo per sostenere il settore, le sue problematiche e le sue esigenze di redditività e competitività» aggiunge Stragliati. «Le proteste si sono snodate anche per le strade dell’Emilia-Romagna, come in quelle di diversi Paesi, per fare comprendere all’Europa la sua cecità nell’imporre restrizioni che non tengono in alcun conto le peculiarità del territorio».', '«È un momento di grande rivendicazione. Il settore agricolo è da sempre al centro dell’agenda europea, ma non sempre con risultati favorevoli, imponendo regole ferree che rischiano di svuotare di significato il lavoro nei campi» ha rimarcato Filippo Pozzi, il quale ha trattato i temi più tecnici, dalla Pac ai glifosati, rispondendo alle domande dei partecipanti.']"
