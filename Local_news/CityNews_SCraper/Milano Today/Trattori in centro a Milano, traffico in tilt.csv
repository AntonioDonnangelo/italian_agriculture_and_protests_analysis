"Autore","Data","Edizione","Titolo","Sottotitolo","Testo"
"Carmine Ranieri Guarino, Alessandro Gemme","01 febbraio 2024 15:43","milanotoday","Trattori in centro a Milano, traffico in tilt","Gli agricoltori hanno protestato per le strade di Milano nel pomeriggio di giovedì 1° febbraio per poi manifestare davanti al Pirellone","[""Si allarga a Milano la protesta degli agricoltori. Dieci trattori del presidio di Melegnano hanno lasciato la cittadina dell'hinterland per sfilare per le strade di Milano. Le macchine agricole sono entrate in città intorno alle 15.45 quando hanno superato Rogoredo suonando i clacson e facendo rombare i motori."", ""Successivamente hanno imboccato Corso Lodi e viale Abruzzi per poi arrivare attraverso via Vitruvio in piazza Duca d'Aosta (davanti alla Stazione Centrale di Milano). Intorno alle 16.45 hanno bloccato la strada davanti al Pirellone che si immette in via Vittor Pisani."", 'Sui macchinari, tutti addobbati col tricolore, ci sono diversi slogan: “Incolti sarete voi, non la terra”, “State distruggendo il nostro futuro"", ""No agricoltori, no cibo, no futuro"", ""Noi 4% incolto, voi 100% incolti"". La manifestazione è stata seguita a vista dalla polizia, presenti sia col reparto mobile che con gli agenti del commissariato Venezia. Sul posto anche i ""ghisa"" che hanno gestito il traffico. Questa mattina tutti gli agricoltori radunatisi a Melegnano, circa una cinquantina, hanno dato vita a un corteo da Melegnano a San Giuliano.', 'Gli agricoltori hanno incassato un incontro, fissato per la prossima settimana, con la Commissione consiliare Agricoltura. Ai consiglieri gli agricoltori porteranno le loro istanze che, secondo quanto è stato riferito dai manifestanti, saranno sottoposte a tutte le forze politiche. Tra le richieste principali, diverse regole per la Pac, la Politica agricola comune che, ""è sì dell\'Europa - spiegano i manifestanti - ma la Regione Lombardia può fare molto"".', '“Siamo in piazza per protestare contro l’unione Europea, le tasse e il mancato sussidio che l’Europa vuole dare agli agricoltori - ha detto Cristian Belloni, interpellato da Giampaolo Mannu di MilanoToday -. Ci vogliono togliere tutti gli incentivi europei, ma senza incentivi l’agricoltura non può andare avanti”. “I ragazzi che producono il latte glielo pagano 50 centesimi al litro, mentre lo vendono a due euro al supermercato - ha rimarcato Belloni sempre ai microfoni di MilanoToday -. Questo euro e mezzo di ricarico che c’è è dato dal packaging e dal trasporto? C’è qualcosa che non va bene”.', 'A livello italiano la richiesta è una revisione proprio delle politiche agricole comunitarie. Gli agricoltori chiedono, accanto alla riforma della Pac, una maggiore tutela del Made in Italy. A Bruxelles, incendiata dagli scontri con la polizia, i manifestanti, che solo nel pomeriggio hanno smobilitato, hanno incontrato il premier belga Alexander De Croo, quello olandese Merk Rutte e la presidente della Commissione europea, Ursula von der Leyen. ""Ribadiremo il messaggio espresso ieri nella nostra lettera aperta. Non sosteniamo le degenerazioni - scrive il Copa-Cogeca su X -. Occorre ascoltare la rabbia che viene espressa e garantire che porti a un cambiamento concreto di direzione politica. L\'Ue deve ora fornire risposte concrete e pragmatiche, lontane dall\'ideologia e dal dogmatismo sviluppati dalla Commissione europea negli ultimi anni, che non ha saputo ascoltare le crescenti preoccupazioni di un intero settore"".', '', '', 'Gli agricoltori del milanese hanno iniziato a protestare nella giornata di martedì 30 gennaio, quando si sono ritrovati in un prato accanto alla barriera di Milano Sud a Melegnano.', 'I manifestanti, provenienti in particolare dalle province di Milano, Pavia e Lodi, sono guidati dal coordinamento nazionale di \'Riscatto Agrario\'. Filippo Goglio, organizzatore del presidio, ha spiegato: ""Andando avanti così rischiamo tutti, prima o poi, di chiudere - aveva spiegato nei giorni scorsi -. Non siamo contro il Governo: siamo per l\'Italia. Ecco perché come simbolo della nostra battaglia abbiamo scelto la bandiera italiana con il trattore raffigurato"". Tra i motivi della mobilitazione anche il no alle carni sintetiche e la difesa del made in Italy.', 'Sempre nel pomeriggio di martedì gli agricoltori avevano dato vita a un corteo sulla provinciale Binasca e sulla via Emilia, bloccando di fatto le provinciali e un tratto di autostrada.']"
