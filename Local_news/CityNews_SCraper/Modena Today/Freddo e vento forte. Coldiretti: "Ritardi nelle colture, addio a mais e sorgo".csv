"Autore","Data","Edizione","Titolo","Sottotitolo","Testo"
"Annalisa Servadei","22 aprile 2024 18:17","modenatoday","Freddo e vento forte. Coldiretti: ""Ritardi nelle colture, addio a mais e sorgo""","Coldiretti Modena segnala che le abbondanti piogge e le basse temperature ritarderanno lo sviluppo delle colture e impediranno la semina del mais e del sorgo. Il forte vento rappresenta un ulteriore pericolo, causando danni alle piante da frutto e complicando la raccolta dell'erba medica","[""Trattori in strada per spalare la neve che sta imbiancando l'Appennino: è l'insolito scenario che si presenta in queste ore sulla montagna modenese dove gli agricoltori hanno attrezzato i mezzi agricoli con le lame per sgomberare le strade e favorire il ripristino della viabilità."", 'ISCRIVITI AL CANALE WHATSAPP DI MODENATODAY', ""E' quanto riferisce Coldiretti Modena in riferimento al ritorno improvviso del freddo dopo un inverno avaro di pioggia e neve e un inizio 2024 che per le regioni settentrionali è stato il più caldo di sempre con +2.20 gradi rispetto alla media storica (elaborazione Coldiretti su dati Isac Cnr)."", '""La pioggia era attesa nelle campagne - sottolinea Coldiretti Modena - ma l\'abbondanza delle precipitazioni, abbinata alle temperature basse, rallenterà lo sviluppo delle colture, impedirà la semina del mais e prossimamente del sorgo. Pericoloso anche il vento, che in questi giorni si è manifestato in forma particolarmente violenta, perché provoca la rottura dei rami delle piante da frutto e l\' ""allettamento"" dell\'erba medica rendendone più difficoltosa la raccolta proprio in prossimità del primo sfalcio.""', '""Se le gelate, stante le previsioni meteo, sembrano per ora scongiurate - termina Coldiretti Modena - rimane alta l\'attenzione: il brusco calo delle temperature nel periodo della ripresa vegetativa ha provocato nel solo 2023 perdite fino all\'80% della frutta in particolare pere e ciliege.""']"
