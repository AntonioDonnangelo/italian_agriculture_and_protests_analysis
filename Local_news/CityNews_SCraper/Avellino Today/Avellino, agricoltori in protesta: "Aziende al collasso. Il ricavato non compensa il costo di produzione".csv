"Autore","Data","Edizione","Titolo","Sottotitolo","Testo"
"Antonella Sarno","23 aprile 2024 10:44","avellinotoday","Avellino, agricoltori in protesta: ""Aziende al collasso. Il ricavato non compensa il costo di produzione""","La manifestazione per il diritto al reddito delle imprese, ai salari e al cibo giusto per i cittadini è partita da Piazza Libertà per raggiungere la sede della Camera di Commercio allo scopo di consegnare un documento contenente richieste e proposte","['""Vogliamo produrre cibo, non debiti"". Questo lo slogan, accompagnato dal rombo dei trattori in marcia, ripetuto ad alta voce dagli agricoltori irpini che questa mattina sono scesi di nuovo in piazza ad Avellino per comunicare alla società civile il disagio e le difficoltà dell\'intero mondo agricolo e chiedere tavoli tecnici alle istituzioni al fine di presentare istanze e probabili soluzioni per uscire dalla crisi. Quella di oggi, dedicata al tema del reddito, è la prima delle sette giornate tematiche centrali condotte nei diversi territori italiani e rappresenta anche il primo atto dell\'alleanza stretta da allevatori, agricoltori, pescatori, braccianti e cittadini nell\'ambito della campagna nazionale ""99 giorni per salvare l\'agricoltura e la pesca riaprendo la speranza"".', '', '', ""Ad Avellino, la manifestazione per il diritto al reddito delle imprese, ai salari e al cibo giusto per i cittadini, che ha visto la partecipazione di associazioni, amministratori locali e rappresentanti della Chiesa al fianco dei coltivatori diretti, ha avuto inizio in Piazza della Libertà dove il corteo è partito in direzione Piazza Duomo, sede della Camera di Commercio, allo scopo di consegnare all'ente un documento, lo stesso che sarà sottoposto anche al Sottosegretario Patrizio La Pietra."", 'A dare sostegno ai manifestanti il Vescovo di Ariano Irpino, Sergio Melillo, che ha affermato: ""Ritengo che sia un mio dovere e compito essere presente qui oggi. La Chiesa, esperta in umanità, deve avere un\'attenzione maggiore e particolare verso i territori che vivono difficoltà come quelle legate al mondo dell\'agricoltura. Ad Ariano Irpino la questione della crisi del comparto agricolo è molto sentita perché riguarda gran parte della comunità e il futuro del territorio nonché la qualità dei prodotti che produciamo e del reddito legato al lavoro e al sacrificio di agricoltori e allevatori"".', 'Presente al corteo anche il sindaco di Taurasi, Antonio Tranfaglia: ""Oggi gli agricoltori sono scesi in piazza non per scioperare ma per fare un appello affinché vengano ascoltati. La speranza è che le loro richieste vengano discusse e accolte perché proseguire con tutte queste problematiche non è semplice. I costi sono lievitati e portare avanti le attività, soprattutto le più piccole, è diventato impegnativo. Siamo in grado di produrre vini e cibo eccellenti ma c\'è bisogno di quella forbice che consenta di poter mantenere in vita le imprese"". Al fianco dei coltivatori diretti in protesta anche il primo cittadino di Villamaina, Nicola Trunfio: ""Sono in piazza prima di tutto come cittadino, penso che sia doveroso sostenere i manifestanti, che stanno protestando legittimamente e in modo civile. Un atteggiamento che testimonia la nostra educazione e tradizione. Ritengo giusto questo momento per portare l\'attenzione sulla disparità tra i prezzi delle materie prime, nel caso irpino di grande qualità, e la sperequazione che avviene nei passaggi successivi verso l\'ingrosso e il dettaglio. Un passaggio addirittura quadruplicato. Bisognerebbe riconoscere un maggior compenso, in termini percentuali, agli agricoltori i quali non chiedono sussidi ma il reale riconoscimento del loro lavoro"".', '""Il made in Italy - si legge nel documento presentato alla Camera di Commercio - non ha più garanzie di rapporto e legame con i territori ma, diventando frutto di strategie commerciali e industriali che considerano il cibo solo una commodity, ne svuota le caratteristiche per inondare i mercati di prodotti con dubbia qualità"". ""Il made in Italy diventa un\'etichetta largamente contraffattabile, utile solo a conferire un vantaggio competitivo per le strategie di marketing speculativo. Questa trasformazione epocale, oltre ai grandi problemi di natura ambientale, all\'insicurezza alimentare e al diritto al cibo per i cittadini, pesa in maniera insopportabile sulle condizioni di lavoro, di vita e sulla sopravvivenza delle imprese produttive agricole, della pesca e artigiane, sulla condizione dei lavoratori delle filiere, sulla tenuta delle nostre aree rurali che si vanno spopolando"".', '""Insomma, mina gli interessi generali del paese e delle sue comunità, costringendoci a costi sociali ed economoci enormi per l\'abbandono delle attività di cura del territorio, la crisi economica delle aziende, la perdita di lavoro. Per questo, qualsiasi iniziativa, sia di riforma strutturale che di urgenza ed emergenza che volesse affrontare la crisi del comparto agroalimentare non può che fondarsi sulla priorità del restituire valore alla redditività dei settori produttivi minati da crisi profonde che vedono erodere i margini economici"".', '""Crescono, in generale, le difficoltà di tutte le imprese produttive, piccole e medie, artigiani, familiari e non, costrette spesso a produrre sotto costo e in perdita sia per l\'aumento vertiginoso dei costi sia per la strategia delle piattaforme distributive commerciali che guidano un processo che impone prezzi al campo e alla barca ben al di sotto dei colossi d\'impresa facendo leva sull\'invasione dei prodotti di importazione a prezzi stracciati"" si legge ancora nel documento.', '']"
