"Autore","Data","Edizione","Titolo","Sottotitolo","Testo"
"Redazione","01 marzo 2024 08:59","foggiatoday","Trattori ritornano a Foggia, corteo con arrivo davanti alla villa comunale: ""La nostra fine, la vostra fame""","Oggi primo marzo 2024 nuova protesta degli agricoltori in città","['Agricoltori di nuovo in strada a Foggia: questa mattina un corteo di trattori partiti dall\'area di servizio ex Green Park poco prima delle 10, ha attraversato decine di strade, chiuse al traffico, destinazione villa comunale, dove il comitato foggiano del presidio \'Agricoltori italiani\' sta tenendo una conferenza stampa al grido ""La nostra fine sarà la vostra fame"".', ""Sono circa duecento i coltivatori e gli imprenditori agricoli giunti a bordo dei loro trattori dalla provincia che oramai da due mesi combattono per divincolarsi dalla morsa delle restrizioni e regole europee, dagli elevati costi di produzione e dalle importazioni del grano dall'estero,"", 'Dalle 8 e fino al termine della manifestazione, resteranno chiuse al traffico, con divieto di sosta e rimozione via San Severo, via Sant’Alfonso De Liguori, viale Manfredi, viale XXIV Maggio, piazza Cavour, via Torelli, via Conte Appiano, piazza San Francesco, via della Repubblica e via Sant’Eligio.', '""A seguito di tale interruzione il traffico veicolare verrà dirottato sulle strade limitrofe. Non possono escludersi rallentamenti ed accodamenti di traffico anche per periodi di ampia durata fino a pomeriggio inoltrato"" fanno sapere dal comando della Polizia Locale']"
