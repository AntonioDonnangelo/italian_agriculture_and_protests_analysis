"Autore","Data","Edizione","Titolo","Sottotitolo","Testo"
"Claudia Failli","31 gennaio 2024 13:16","arezzonotizie","Caos all'uscita dell'A1: decine di trattori bloccano la circolazione. Traffico in tilt","Continua la protesta da parte degli agricoltori aretini e senesi che anche questa mattina hanno presidiato l'uscita del casello autostradale A1 di Valdichiana. Le richieste e i motivi della manifestazione","['Non hanno mollato neppure di un centimetro. E lì, con ogni probabilità, resteranno fino al termine della settimana. Anche oggi, 31 gennaio, fuori dal casello autostradale di Valdichiana, posto al confine tra le province di Arezzo e Siena, decine di mezzi agricoli hanno bloccato la viabilità. L\'obiettivo? Concentrare l’attenzione dell’opinione pubblica sulle rivendicazioni del settore che dice ""no al cibo sintetico"", chiede l’abolizione degli incentivi per non coltivare, il contenimento della fauna selvatica e la riprogrammazione del Green deal. Nel frattempo i coordinatori della protesta hanno richiesto un incontro con il Governo per rappresentare le richieste arrivate non sono dagli agricoltori di Arezzo, Grosseto, Firenze e Pisa ma, ovviamente, anche di quelli delle altre regioni.', 'Video tratto da Riscatto Agricolo (Facebook).', '', '', '', 'Coldiretti, Cia e Confagricoltura, da parte loro, non hanno aderito alla manifestazione, anche se, non hanno mancato di muovere critiche nei confronti del governo Meloni.', 'A farsi avanti in queste ore è stata proprio Confagricoltura Arezzo che, per voce del presidente Carlo Bartolini Baldelli, ha detto di essere pronta a portare le istanze degli agricoltori nelle sedi competenti. In agenda ci sarebbe già un incontro con i parlamentari del territorio.', '""Il clima attuale - dichiara Carlo Bartolini Baldelli - rende l’idea di quanto malessere e difficoltà si riscontrano nel mondo agricolo. Difficoltà amplificate dall’entrata in vigore della nuova Pac, dall’aumento dei costi delle materie prime a fronte di prezzi che non coprono nemmeno i costi di produzione fino ad arrivare agli eventi climatici avversi. Abbiamo avviato la battaglia sull’esenzione dell’Irpef sui redditi agrari e domenicali, sul contributo per le assicurazioni agevolate e più in generale sulla riforma dei sistemi di protezione affinché siano più vantaggiosi per le imprese. Ben nota è la nostra richiesta per ridurre gli adempimenti burocratici che appesantiscono le attività delle imprese e ne aumentano i costi.  Siamo stati tra i pochi se non forse gli unici a denunciare, già due anni fa, l’inadeguatezza della nuova Pac. Inoltre, anche grazie alla continua attività della nostra associazione, in Italia permane la defiscalizzazione del gasolio agricolo. Insieme a una delegazione di aziende, abbiamo già previsto un tavolo di confronto con i rappresentanti del territorio in parlamento per ribadire le istanze delle imprese associate che si svolgerà il 12 febbraio. Chiederemo che la parte politica  si faccia portavoce nei confronti del Governo e delle istituzioni europee Inoltre la Confederazione nazionale ha annunciato che il 26 febbraio si terrà a Bruxelles, un’assemblea straordinaria, durante la quale l’associazione ribadirà la propria posizione sulla nuova Pac e sul futuro dell’agricoltura”.', 'L’impegno di Confagricoltura, come spiegano dall’associazione di categoria, è quello ottenere il raggiungimento di: un reddito adeguato ai produttori agricoli; migliorare la sostenibilità ambientale senza tagli produttivi; favorire la diffusione delle innovazioni tecnologiche per far fronte alle sfide del cambiamento climatico, salvaguardare i prodotti italiani ed europei nei confronti di una concorrenza non allineata con le regole dell’Unione per la sicurezza alimentare, la tutela delle risorse naturali e del lavoro, il benessere degli animali.']"
