"Autore","Data","Edizione","Titolo","Sottotitolo","Testo"
"C. R.","31 gennaio 2024 09:37","agrigentonotizie","Allevatori e agricoltori in corteo lungo le statali e alla rotonda Giunone, il prefetto scrive al ministero delle imprese","Filippo Romano, dopo l'incontro con una delegazione di manifestanti, ha evidenziato le difficoltà che le aziende stanno vivendo. Domani, con raduno alle 7,30, la nuova mobilitazione","[""L'imposizione di controllo sui prodotti esteri, l'equità di prezzo tra i prodotti naturali e quelli sintetici, senza che vi sia un ribassamento del costo di cibi realizzati in laboratorio per renderli maggiormente appetibili sul mercato, l'abolizione dell'Irpef per i coltivatori diretti e l'abolizione delle accise sul carburante agricolo. Questi i temi sui quali, dopo l'incontro con una delegazione di agricoltori e allevatori che giovedì scorso hanno fatto un sit-in davanti il palazzo del Governo, il prefetto di Agrigento Filippo Romano ha richiamato l'attenzione del ministero delle imprese e del made in Italy. E lo ha fatto scrivendo, dopo il faccia a faccia con la delegazione del comitato Resistenza siciliana appunto, una lettera che evidenzia le difficoltà che il settore dell'agricoltura e dell'allevamento stanno vivendo. Crisi che, di fatto, sta costringendo agricoltori e allevatori a vendere le proprie aziende."", 'Domattina, per come già annunciato, allevatori, agricoltori e consumatori si ritroveranno a protestare alla rotonda Giunone. E lo faranno con i loro mezzi agricoli. Sarà sciopero per gli agricoltori e gli allevatori di Palma di Montechiaro, Licata, Naro, Camastra e Canicattì. Il raduno è stato programmato, in tutti i casi alle 7,30, e tutti - con auto e trattori - si muoveranno in corteo lungo le strade statali per arrivare alla rotonda Giunone.']"
