"Autore","Data","Edizione","Titolo","Sottotitolo","Testo"
"Redazione","22 gennaio 2024 18:07","ferraratoday","'Insieme per cambiare l'agricoltura', trattori sulla Statale 16","La mobilitazione è finalizzata a protestare contro la crisi e a chiedere la revisione della Politica agricola comune","['""Una Politica agricola comune europea che toglie risorse alle aziende agricole e una crisi produttiva e commerciale senza precedenti"". Una nota di Cia-Agricoltori italiani Ferrara ha indicato le ragioni della mobilitazione ""per protestare contro un sistema agricolo che continua a penalizzare i produttori e che rischia di cancellare aziende e prodotti italiani"". A questo proposito, gli agricoltori di Cia-Agricoltori italiani Ferrara prenderanno i loro trattori e saranno martedì 23 gennaio, a partire dalle 9, sulla Statale 16 per la mobilitazione \'Insieme per cambiare l\'agricoltura\'.', ""Un'iniziativa trasversale e aperta a tutti: gli agricoltori di Cia Ferrara hanno avuto l'idea di mobilitarsi pochi giorni fa, anche alla luce delle proteste degli agricoltori in tutta Europa, e hanno invitato i produttori delle altre associazioni a unirsi a loro. Si tratta, dunque, di una mobilitazione che ha l'obiettivo di unire nella protesta, perché le gravi problematiche che pesano sul settore sono comuni, indipendentemente dall'associazione di appartenenza o al colore della bandiera. L'appuntamento per tutti gli agricoltori che vogliono aderire è a partire dalle 9 in due punti della Strada Statale 16 ad Argenta: il piazzale 'Ex Milani', davanti al distributore Esso, e le 'Ex 3 Spighe' alla fine della nuova Strada statale 16, davanti alla rotonda."", '""Nei giorni scorsi, insieme a un gruppo di agricoltori e agricoltrici ho condiviso, a titolo personale, una petizione per chiedere una revisione della Pac – ha spiegato Stefano Calderoni, presidente di Cia Ferrara – che ha già raccolto molte adesioni \'trasversali\'. Sull\'onda di questa iniziativa gli associati hanno iniziato a chiedere a gran voce di mobilitarci, e ho naturalmente colto questo bisogno, del tutto condivisibile, organizzando, davvero in poche ore, la manifestazione che si terrà domani. Diciamolo chiaramente: si arriva a prendere il trattore non per andare nei campi ma in strada quando la misura è colma e in questo caso lo è ormai da diverso tempo. Le aziende sono al limite della \'sopravvivenza\' e ottenere un reddito dal lavoro agricolo, soprattutto per chi ha investito nel comparto frutticolo, è una chimera. Però andiamo avanti non perché siamo masochisti, ma perché chi fa questo lavoro è radicato nel territorio, lo vive, lo custodisce e farebbe di tutto per continuare a fare l\'agricoltore"".', 'Calderoni ha aggiunto che ""ora però la nuova architettura verde della Pac ha ulteriormente peggiorato la situazione e a livello europeo veniamo sempre più considerati come un \'problema\' perché sembra che l\'agricoltura non sia più sostenibile da un punto di vista ambientale. E allora vengono tolti ettari coltivabili – la Pac chiede di rinunciare al 4% della superficie per fini ambientali – e ci tolgono il 50% di agrofarmaci e concimi essenziali per proteggersi dalle fitopatie, senza dare alternative e impedendo la ricerca genetica. Ci chiedono, in sostanza, una sostenibilità ambientale che non è sostenibile da un punto di vista economico. Inoltre, da un lato non ci sono politiche serie di valorizzazione commerciale dei nostri prodotti e dall\'altro facciamo entrare dall\'estero cibo che non è sottoposto agli stessi controlli. Oggi coltivare la terra, produrre cibo e presidiare i territori sembra un disvalore, invece, il settore primario ha come valore fondante proprio la tutela dell\'ambiente e trae dalle risorse non rinnovabili la propria capacità di crescita. E a questo sistema, che rischia di far scomparire le produzioni ferraresi ed emiliano-romagnole, vogliamo dire basta in maniera chiara a partire da domani con una mobilitazione che aprirà un periodo sicuramente \'caldo\' per l\'agricoltura del nostro territorio"".']"
