"Autore","Data","Edizione","Titolo","Sottotitolo","Testo"
"Redazione","12 febbraio 2024 19:23","baritoday","Trattori in marcia lungo la statale 16, a Bari la manifestazione degli agricoltori: ""Possibili rallentamenti""","Il corteo previsto nella giornata di domani, 13 febbraio: la colonna di mezzi si muoverà dal Brindisino per raggiungere il capoluogo. La Prefettura avverte su possibili disagi lungo la strada ","[""Si muoveranno da Brindisi, marciando lungo la statale 16 con i trattori, per raggiungere Bari. E' in programma domani, martedì 13 febbraio, una manifestazione degli agricoltori che coinvolgerà le due province."", 'Lo spostamento dei mezzi, come avverte la Prefettura di Bari, potrà comportare rallentamenti sulla statale 16, in particolare ""nelle prime ore del mattino sulla tratta Brindisi – Bari e dalle ore 13.00 in poi sul tratto Bari – Brindisi"", sia a causa del numero di trattori che formeranno la colonna dei manifestanti, e che comunque marceranno sul lato destro della carreggiata, sia per i restringimenti dovuti ad alcuni cantieri presenti lungo il tragitto.', 'A Bari, come riporta Brindisireport, è previsto un incontro dei manifestanti con il presidente della Regione, Michele Emiliano.', 'Su disposizione delle Prefetture di Bari e di Brindisi sono stati predisposti servizi di ordine pubblico che vedono anche l’impegno della Polizia Stradale per garantire la maggiore fluidità della circolazione. L’Anas ha assicurato il presidio dei cantieri con proprio personale. Eventuali emergenze potranno essere segnalate al numero 113 e le sale operative delle Questure di Bari e Brindisi forniranno ogni utile informazione all’utenza e agli operatori di soccorso.']"
