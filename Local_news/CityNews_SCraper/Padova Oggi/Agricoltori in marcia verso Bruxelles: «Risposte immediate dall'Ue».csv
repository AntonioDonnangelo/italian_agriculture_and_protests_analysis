"Autore","Data","Edizione","Titolo","Sottotitolo","Testo"
"C.A.","24 febbraio 2024 08:18","padovaoggi","Agricoltori in marcia verso Bruxelles: «Risposte immediate dall'Ue»","Il presidente Coldiretti Padova Roberto Lorin ha annunciato la partenza per lunedì 26 febbraio: «Saremo insieme agli altri imprenditori agricoli veneti e italiani per avere le certezze che ancora mancano»","[""Gli agricoltori di Coldiretti Padova saranno di nuovo in corteo a Bruxelles lunedì 26 febbraio per chiedere tempi certi e risposte immediate dall’UE. Le proposte avanzate nel pacchetto semplificazione della PAC che la Commissione UE ha inviato alla presidenza belga dell’UE non convincono. «Saremo insieme agli altri imprenditori agricoli veneti e italiani per avere le certezze che ancora mancano - ha detto il presidente di Coldiretti Padova Roberto Lorin con il direttore Giovanni Roncalli - nelle proposte avanzate dalla Commissione – dice il presidente della Coldiretti Ettore Prandini in merito al pacchetto semplificazione per l'agricoltura che la Commissione UE ha inviato alla presidenza belga dell’UE - abbiamo letto alcune semplificazioni da noi proposte, ma manca completezza e certezza dei dettagli. Si sono, finalmente, accorti di alcuni aspetti su cui intervenire, come ad esempio la condizionalità ambientale e la razionalizzazione dei controlli – dice il leader nazionale Ettore Prandini -. Sono positive anche le ipotesi di intervento per i piccoli agricoltori – continua Prandini - al momento sono solo dichiarazioni: i tempi delle aziende non combaciano con quelli della burocrazia europea. Noi vogliamo risposte concrete e interventi immediati. Non è più tempo di annunci, serve cambiare le regole che penalizzano l’agricoltura»."", ""A partire dalle ore 10, in concomitanza dei lavori del Consiglio dei Ministri agricoli dell’UE, si terrà la manifestazione organizzata da Coldiretti che partirà dalla stazione Luxembourg per raggiungere Rue de la Loi, nei pressi della Commissione e del Consiglio europei. Al fianco del presidente Prandini, si riuniranno contadini e allevatori di tutta Italia per manifestare la loro contrarietà a norme europee che minano il comparto agricolo. In piazza saranno presenti anche le associazioni di categoria provenienti da diverse parti dell'Unione Europea, tra cui la Spagna (Asaja), il Portogallo (CAP), il Belgio (FWA), che si uniranno alla Coldiretti per trasformare le proteste in proposte concrete.""]"
