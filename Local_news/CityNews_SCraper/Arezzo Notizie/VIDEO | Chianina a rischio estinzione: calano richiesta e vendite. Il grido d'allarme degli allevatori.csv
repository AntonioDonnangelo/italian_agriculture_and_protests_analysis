"Autore","Data","Edizione","Titolo","Sottotitolo","Testo"
"Claudia Failli","12 febbraio 2024 12:50","arezzonotizie","VIDEO | Chianina a rischio estinzione: calano richiesta e vendite. Il grido d'allarme degli allevatori","Decine di aziende in difficoltà in provincia di Arezzo. Cia: C""on gli allevatori per modificare norme e trovare adeguate soluzioni promozionali""","['Il pericolo è quello di veder scomparire gli allevamenti di uno dei bovini simbolo della cultura agraria aretina. Il gigante bianco, la poderosa Chianina, rischia di diventare una razza in via d\'estinzione. Le ragioni? Ancora una volta sono da rintracciarsi nelle difficoltà economiche vissute dal comparto agricolo che, come ampiamente ribadito in queste ultime settimane dalla protesta dei ""trattori"", rischia di vedere il lavoro di una vita vanificato e di alzare bandiera bianca.', ""La richiesta d'aiuto è quella che arriva direttamente dagli allevatori e rivolto, in primo luogo, alle associazioni di categoria del territorio affinché si facciano portavoce delle istanze del settore con istituzioni e organi governativi. Su questa base è partito il faccia a faccia tra allevatori e Cia (Confederazione italiana agricoltori) Arezzo."", '“Oltre alle ormai note difficoltà che attraversano più in generale il mondo agricolo – spiega la presidente Serena Stefani - i produttori di Chianina devono fare i conti con una crisi di mercato grave e con regole sempre più stringenti e di difficile applicazione”.', '“Le nostre stalle restano piene. L’indice di apprezzamento di questa razza è tutto in calo. Fatichiamo a vendere i capi, nonostante il prezzo di mercato si sia progressivamente abbassato fino a posizionarsi sui livelli delle altre razze - si lamenta Marcello Polverini, allevatore della Valtiberina - Ho chiesto alla presidente di Cia un incontro in azienda insieme ad altri colleghi per discutere e affrontare insieme temi che necessitano di soluzioni urgenti. L’allevamento della razza richiede una gestione complessa quanto costosa che oggi non è più remunerativa. Negli ultimi anni abbiamo assistito a un autentico crollo delle richieste. Ormai si mangia meno carne e i canali di vendita si sono ristretti. Senza considerare che l’affermazione di nuove realtà commerciali ha svalorizzato il prodotto. Pensate che basta un 20% di questa carne per dichiarare un fatto con la Chianina. È necessario di avviare quanto prima una campagna di tutela del prodotto e un programma di informazione adeguato che promuovano un’eccellenza a cui tanti allevatori da anni si dedicano con impegno e passione”.', '“L’allevamento di Chianina non è più economicamente sostenibile - aggiunge Stefani - Diminuiscono le stalle, calano i capi allevati, l’emorragia di aziende è forte soprattutto nelle aree più marginali. In questo momento occorre un grande sforzo per migliorare la tutela del prodotto. Mai come adesso il confronto con tutti i soggetti della filiera è importante per cercare di risolvere il problema e gestire la minore richiesta da parte della grande distribuzione e delle macellerie”.', '']"
