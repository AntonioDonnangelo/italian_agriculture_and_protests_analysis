"Autore","Data","Edizione","Titolo","Sottotitolo","Testo"
"Redazione","13 febbraio 2024 17:32","arezzonotizie","Incidenti, tamponamenti e manifestazioni mandano in tilt la circolazione","In città si è verificato uno schianto in zona Fiorentina. Incidente anche lungo la Bettolle-Perugia e traffico bloccato a Valdichiana: gli aggiornamenti","[""Tamponamenti, code e blocchi dovuti alla presenza di manifestanti. La giornata di oggi, 13 febbraio, ha visto un susseguirsi di difficoltà per i viaggiatori in transito lungo le strade urbane ed extraurbane dell'Aretino."", ""Questa mattina, poco dopo le 11, si è verificato un incidente che ha coinvolto alcuni mezzi in transito all'altezza dell'incrocio tra via Malpighi e Fleming, zona Fiorentina, ad Arezzo. A causa dello schianto, la circolazione è rimasta a lungo bloccata con code e rallentamenti."", ""Scenario analogo quello che verificatosi lungo la superstrada Bettolle-Perugia. Alle 12 circa, in corrispondenza dell'uscita Foiano (direzione Perugia) si è verificato un incidente. La circolazione è rimasta bloccata fino al termine delle operazioni di soccorso e messa in sicurezza."", '', ""Infine, viabilità in modalità lumaca pure al casello di Valdichiana. Qui, come ormai consuetudine nelle ultime settimane, si trova uno dei presidi fissi degli agricoltori in protesta contro le politiche nazionali e europee riguardanti il settore primario. A causa della presenza di trattori e macchinari agricoli lungo le carreggiate la circolazione in entrata e in uscita dall'A1 scorre particolarmente a rilento. Altrettanto per quello che riguarda la viabilità limitrofa che collega la provincia di Arezzo a quella di Siena. Code e rallentamenti anche lungo la provinciale dal casello a Foiano della Chiana.""]"
