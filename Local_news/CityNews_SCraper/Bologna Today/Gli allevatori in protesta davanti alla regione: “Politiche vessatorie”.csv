"Autore","Data","Edizione","Titolo","Sottotitolo","Testo"
"Redazione","28 gennaio 2013 16:40","bolognatoday","Gli allevatori in protesta davanti alla regione: “Politiche vessatorie”","Presidio di protesta contro le quattro regioni padane che non applicheranno le deroghe alla direttiva europea ""Nitrati"" per evitare di incorrere in procedure di infrazione e di perdere finanziamenti","['Oltre all’Emilia-Romagna, anche Lombardia, Veneto e Piemonte hanno comunicato al Governo l\'intenzione di non applicare i nuovi limiti sui “nitrati” previsti dal Decreto Sviluppo.\nOggi le associazioni di categoria degli allevatori Cia, Confagricoltura e Copagri sono in protesta davanti alla Torre degli assessorati Ambiente e Agricoltura dell\'Emilia-Romagna. In una nota dichiarano che le politiche ambientali della Regione sono ""sempre più vessatorie per le imprese agricole”. Sotto le torri erano presenti un centinaio di agricoltori e due trattori in rappresentanza delle oltre 86.000 imprese.', 'INCONTRO CON RABBONI. Diversi studi ""confermano che l\'apporto di nitrati di origine agricola è ormai decisamente inferiore a quanto viene comunemente stimato"" e ""nell\'ultimo decennio proprio l\'innovazione e le buone pratiche in campo agricolo hanno contribuito ad un miglioramento della qualità ambientale"". Così l\'assessore regionale all\'agricoltura Tiberio Rabboni, in una nota diffusa dopo aver incontrato una delegazione degli allevatori in presidio. ""Emilia-Romagna, Lombardia, Piemonte e Veneto hanno sollecitato il Governo a rispondere ai rilievi mossi da Bruxelles sulle norme del Decreto Sviluppo"" e intanto ""la nostra decisione unanime è stata di sospendere l\'applicazione del provvedimento per evitare di incorrere in una procedura di infrazione. Allo stesso tempo abbiamo chiesto una rapida conclusione degli studi in corso, un passaggio fondamentale per poi definire una proposta di revisione delle zone vulnerabili … E il miglioramento della qualità ambientale è confermato dai ""dati, come ad esempio quelli relativi ai diversi indicatori di biodiversità che sono in aumento nella nostra regione. L\'agricoltura - ha concluso - é un fattore fondamentale di presidio del territorio e di tutela ambientale"".', 'LA DIRETTIVA EUROPEA. “Negli emendamenti del Decreto Sviluppo non solo si nasconde una minaccia per la qualità delle acque, ma c\'è anche il rischio di una violazione delle norme comunitarie in materia"". Aveva dichiarato l\'Assessore regionale all\'Ambiente e alla Riqualificazione urbana Sabrina Freda: “nella Regione Emilia-Romagna non si darà applicazione a norme in contrasto con l\'ordinamento comunitario"". Secondo quanto stabilito dagli emendamenti del Decreto Sviluppo (art. 36 commi 7-ter e quater), che per dodici mesi hanno equiparato le zone vulnerabili ai nitrati a quelle non vulnerabili, la quantità di composti azotati di origine agricola che potrà essere immessa nelle acque è di 340 kg annui per ettaro. Ma una direttiva comunitaria (la 91/676/Cee) stabilisce limiti ben precisi all\'immissione di composti azotati nelle acque: 170 kg annui per ettaro. L\'Italia rischia dunque di andare incontro a una procedura d\'infrazione, con gravi ripercussioni per l\'economia agricola della Regione Emilia-Romagna, che vedrebbe così sospesi i finanziamenti previsti dalla Pac, la Politica Agricola Comunitaria.', 'LA LEGA CHIEDE IL “RIMPASTO”. ""Due anni di silenzi hanno acceso la miccia - scrive la Lega Nord in una nota - il mondo agricolo in Regione non ha riferimenti nel settore ambiente. Tanto basterebbe a chiedere a Errani un felice avvicendamento all\'assessorato competente. Se a questo si aggiunge che sono cambiati gli equilibri politici - e l\'Idv è fuori dall\'alleanza con il Pd - ci sarebbero tutte le condizioni per dare seguito al rimpasto"". ""La rivolta degli agricoltori - prosegue la Lega - è un campanello d\'allarme di una situazione giunta all\'epilogo. Errani decida che cosa intende fare. La sua difesa a oltranza dell\'assessore Freda sta imbarazzando tutta la Regione"".', '']"
