"Autore","Data","Edizione","Titolo","Sottotitolo","Testo"
"Redazione","16 febbraio 2024 08:07","foggiatoday","Agricoltori foggiani invadono con i trattori la Statale 16: ""Fino alla fine per il bene di tutti""","Il primo dei due cortei si snoderà lungo Chieuti, Serracapriola e San Paolo di Civitate, l'altro direzione Bari fino a San Ferdinando di Puglia. In entrambi i casi è previsto il rientro nei punti di partenza","['Due punti di ritrovo sulla Statale 16 e una lunga scia di trattori che questa mattina, 16 febbraio, sfileranno nuovamente in segno di protesta contro la crisi agricola.', 'La ridiscussione della legge 199/2016 e del testo unico 81/2008, la tutela del Made in Italy, i costi di produzione elevati e non bilanciati con i prezzi di vendita, i prezzi d’acquisto per il consumatore finale proibitivi, gli obblighi Pec fallimentari: sono queste le motivazioni, ad oggi ignorate, che spingono gli agricoltori ad una protesta che va vanti oramai da più di tre settimane.', ""Gli agricoltori della Capitanata scenderanno in strada con i propri mezzi agricoli, formando due cortei che interesseranno la statale 16 nei punti che vanno da San Severo in direzione nord, dall'area di servizio La Torre e da Borgo Incoronata in direzione Sud."", ""Il primo dei due cortei si snoderà lungo Chieuti, Serracapriola e San Paolo di Civitate, l'altro direzione Bari fino a San Ferdinando di Puglia. In entrambi i casi è previsto il rientro nei punti di partenza."", '“Gli agricoltori hanno compreso la serietà del Governo Meloni e il ripristino dell’esenzione dell’Irpef agricola, messa in discussione dagli sperperi scellerati dei Governi giallorossi e dei loro bonus e prorogata grazie a un preciso indirizzo politico del Governo Meloni, è un ennesimo segnale di vicinanza agli agricoltori italiani. Grazie a un emendamento al Milleproroghe, già approvato in Commissione, che io stesso ho sostenuto fin dalle prime istanze con il mio partito Fratelli d’Italia, il Governo ha accolto lo spirito delle proposte avanzate e, anche se l’esenzione non risolve di certo tutti i problemi del settore, di certo è una risposta immediata, che agevola per i prossimi due anni oltre il 90% delle imprese agricole nazionali.', 'Nel frattempo, il Governo si batterà per ridefinire la Pac, condizionata da una sostenibilità ʻa tutti i costi’ assai ipocrita e da eco-schemi che non legano la sostenibilità ambientale a quella economica, in un contesto normativo europeo che pone seri dubbi sulla sicurezza alimentare, fino a minare la produzione nazionale italiana.', 'Sul territorio mi sono fatto promotore, come impegno personale. di un incontro tra i delegati dei presidi della provincia di Foggia con il Masaf, proprio per talune specificità che riguardano la Capitanata e abbiamo richiesto agli agricoltori incontrati ai presidi di Lucera e di Foggia un documento con problematiche e proposte sui temi. Anzi, già da alcuni agricoltori di Cerignola sono arrivati documenti che evidenziano problemi e possibili soluzioni, in modo da valutare nel concreto la possibilità di un incontro con i delegati dei presidi della terza provincia più grande d’Italia presso il Ministero dell’Agricoltura.', 'Gli agricoltori non si fanno raggirare dalle strumentalizzazioni politiche. Il ministro Lollobrigida li ha ascoltati con attenzione e fin da subito ha messo in campo tutte le iniziative possibili, comprese le battaglie in Europa contro le scelte sbagliate di Bruxelles, in favore di un comparto che rappresenta la spina dorsale dell’economia italiana e delle eccellenze nazionali. Da parte mia prosegue l’impegno attivo accanto agli agricoltori, per contribuire al superamento delle difficoltà che li opprimono e che ben conosco”.']"
